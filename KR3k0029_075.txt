# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.815872
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷九
<pb:KR3k0029_WYG_075-1a>¶
欽定四庫全書¶
　羣書考索後集卷九¶
　　　　　　　　　　　　宋　章如愚　編¶
　　官制門¶
　　　九卿類¶
夏商九卿　伊尹曰九卿通寒暑　周六官是為六卿¶
　又立少師少傅少保是為三孤與六卿為九焉(前漢/)¶
　(百官注/)¶
<pb:KR3k0029_WYG_075-1b>¶
漢正卿九　太常光禄勲衞尉太僕廷尉鴻臚宗正大¶
　司農少府亦謂之九寺大卿　又置十二卿　執金¶
　吾大長秋將作大匠　後漢分屬太尉司徒司空¶
　魏　晉　宋　齊如舊¶
梁天監中象四時置十二卿　春卿　太常宗正司農¶
　　夏卿　太府少府太僕　秋卿　衞尉廷尉　大¶
　匠　冬卿　光禄鴻臚太舟即都水　後魏置六卿¶
　　各有少卿　北齊謂之九寺　隋　唐因之龍朔¶
<pb:KR3k0029_WYG_075-2a>¶
　改九年名九卿皆加正　若太常卿為奉常正卿¶
　後復舊又九寺皆曰棘卿(見通典分紀/)¶
宋雖設九卿皆以為命官之品秩而無職事　元豐正¶
　名始有職掌　中興以来併省冗職除太常寺太理¶
　寺不罷外宗正以太常兼而衞尉併兵部太僕併駕¶
　部太府司農併户部光禄鴻臚併禮部　紹興復置¶
　宗正太府司農餘遂廢(中興㑹要/)¶
太常寺太常卿¶
<pb:KR3k0029_WYG_075-2b>¶
唐虞伯夷為秩宗夔典樂太常之任也　周曰宗伯為¶
　春官典邦禮　秦改奉常典宗廟禮儀有丞　漢初¶
　曰太常以列侯忠孝恭謹者居之秩中二千石　太¶
　常者王之旌也畫日月有大事則建以行禮禮官主¶
　奉持之故曰奉常後改為太常欲令國家盛大常¶
　存惠帝更名奉常景帝更名太常王莽改為秩宗¶
後漢太常掌禮儀祭祀及行事掌賛天子　晉品第三¶
　銀章青綬進賢兩梁冠綘朝服佩水蒼玉餘卿皆同¶
<pb:KR3k0029_WYG_075-3a>¶
　　魏　晉　宋　齊皆有舊用列曹尚書好遷選曹¶
　尚書領䕶　梁太常宗正司農為春卿太常位視金¶
　紫光禄大夫　後魏為上卿兼置小卿官　周禮有¶
　大宗伯　北齊曰太常寺置卿及少卿丞各一人掌¶
　陵廟羣祀禮樂儀制天文術數衣冠之屬　隋與北¶
　齊同　煬帝加置少卿二人¶
唐髙宗龍朔改為奉常咸亨復舊光宅改為司禮神龍¶
　復正卿一人總判寺掌禮樂郊廟社稷之事總大樂¶
<pb:KR3k0029_WYG_075-3b>¶
　鼓吹太醫太卜廪犧諸祠廟等署(通典六典/)¶
宋太常寺皆以禁林之長主判續㑹要云皆以兩制充¶
　而禮院自有判院同判院　祥符中符瑞繁縟别建¶
　禮儀院輔臣主判而知制誥為知院　天禧末罷知¶
　院　天聖中省禮儀院而寺與禮院事舊不相兼¶
　康定元年置判寺同判寺並兼禮儀事　元豐正名¶
　始専其職焉(職畧/)¶
　卿掌禮樂郊廟社稷壇壝陵寢之事¶
<pb:KR3k0029_WYG_075-4a>¶
　　禮之名有五吉賓軍嘉凶皆掌其制度儀式祭祀¶
　　有大祠有中祠有小祠其犧牲幣玉酒薦獻器服¶
　　各辨其等掌樂律樂舞樂章凡親祠及四孟月朝¶
　　獻景靈宫郊祀太廟掌賛相禮儀升䧏之節及朝¶
　　㑹宴饗上夀封冊之儀若禮樂有損益及祀典神¶
　　祇爵號與封襲繼嗣之事當考定者擬上於禮部¶
　　凡太醫政令以時頒行(四朝志/)¶
　元祐詔太常寺置長貳餘寺監長貳並互置(㑹要/)中¶
<pb:KR3k0029_WYG_075-4b>¶
　興併省寺監獨存太常又命太常兼宗正　紹興復¶
　(中興㑹要/)隆興元年詔光禄寺併歸太常寺兼領丞¶
　一員罷(孝宗會要/)¶
太常少卿¶
周小宗伯少卿之任　秦　漢無聞　後魏太和初置¶
　少卿一人　後周為小宗伯景明初少卿為第一清¶
　選明禮樂兼天文隂陽者為之　隋置少卿一人煬¶
　帝置二人　唐武徳置一人正觀置二人龍朔改為¶
<pb:KR3k0029_WYG_075-5a>¶
　奉常大夫¶
宋少卿無職事以為階序品秩元豐正名始有職掌元¶
　祐元年吕純禮為少卿御史論門廕得官不可任奉¶
　常於是外補(續㑹要/)　中興建炎三年詔太常少卿¶
　一員兼宗正少卿(㑹要/)¶
太常丞¶
奉常秦官有丞漢多以博士議郎為之　後漢諸丞皆¶
　掌行禮及祭祀小事總署曹事皆銅印墨綬歴代皆¶
<pb:KR3k0029_WYG_075-5b>¶
　有　唐因之分判寺事(通典/)¶
宋皇祐中詔特差近上知禮官一員兼丞事御史李泌¶
　之請也(職畧/)　建炎三年省丞　紹興三年復置(中/)¶
　(興㑹要/)¶
太常博士¶
秦官漢叔孫通為博士定禮制博士掌通古今員多至¶
　數十人　後漢置十四人　魏　晉時掌引導乘輿¶
　王公以下應追諡者則博士議定之歴代皆有　隋¶
<pb:KR3k0029_WYG_075-6a>¶
　四人唐因之甚為清選資位與補闕同掌撰五禮儀¶
　注導引乗輿賛相祭祀定誄諡及祥瑞之事(通典分/)¶
　(紀/)¶
宋祥符中置博士二員後四員　元豐正名初除何洵¶
　直博士掌講定五禮儀式有改革則據經審議凡於¶
　法應諡考其行狀撰定諡文有祠事則監視儀物掌¶
　凡賛道之事(四朝志/)　中興省丞簿而太常博士如¶
　故　紹興九年諫議大夫曽統言　祖宗朝太常博¶
<pb:KR3k0029_WYG_075-6b>¶
　士四員今見一員詔添置一員(中興㑹要/)¶
太常寺主簿¶
主簿漢有之鹵簿之制太常駕四馬主簿前車八乗¶
　魏　晉亦有之　唐置二人掌付事勾稽省署抄目¶
　監印給紙筆等事　餘寺主簿並同職(通典職林分/)¶
　(紀/)¶
　皇祐中宋祁乞増置一員勾檢在寺文書及掌出納¶
　遂除胡瑗後詔省不置　元豐正名初除王子竒(職/)¶
<pb:KR3k0029_WYG_075-7a>¶
　(畧/)建炎三年省　紹興十年復置(㑹要/)¶
大社令¶
周建國左宗廟右社稷故有典祀掌以時祭祀以時而¶
　祭則徵役於司𨽻帥其屬而修除之秦　漢有太¶
　祝令　景帝改為祠祀　武帝更曰廟祀　後漢祠¶
　祀屬少府　魏　晉有太祝令丞　宋有明堂令丞¶
　掌祀五帝之事　齊有太祝及明堂二令　梁有明¶
　堂太社二令　北齊太廟令兼領郊祀崇虚二丞¶
<pb:KR3k0029_WYG_075-7b>¶
　郊祀掌五郊羣神崇虚掌岳瀆神　後周有司郊司¶
　社　隋置郊社令　唐因之掌郊社明堂祀祠祈禱¶
　及茅土衣冠等事¶
宋初年置郊社令命石祖元為之　熈寜元年郊社局¶
　令張伯世言局有郊社名而不主四郊之事於是始¶
　主四郊壇壝之事¶
　　按唐六典兩京郊社局令各一人掌五郊社稷明¶
　　堂之位然則郊社令通掌五郊之事乞自今兼令¶
<pb:KR3k0029_WYG_075-8a>¶
　　勾當四郊壇壝之事使得廵視提舉所貴官正其¶
　　名郊兆常潔從之郊社令掌廵視四郊及社稷之¶
　　壇壝掌凡掃除之事祭祀則省牲(四朝志/)¶
渡江初闕紹興十九年始除韓彦直為太社令請給等¶
　並依五監主簿例(中興會要/)¶
籍田令¶
周為甸師　漢文帝感賈誼之言始開籍田置令丞掌¶
　耕國廟社稷之田春始東耕於籍田祠先農大賜三¶
<pb:KR3k0029_WYG_075-8b>¶
　輔二百里孝弟力田三老帛種百榖收萬斛立為籍¶
　田館榖皆以給祭天地宗廟羣臣之祀¶
東漢及魏闕　晉武復置江左省　宋元嘉中又置(通/)¶
　(典/)　宋掌帝籍耕耨出納之事五榖蔬菓蔵氷以待¶
　用(見四朝志/)　元豐三年詔籍田令𨽻太常寺(續㑹/)¶
　(要/)　渡江初闕　紹興十五年初除康與之為籍田¶
　令三十一年詔籍田司權罷官吏並罷(中興㑹要/)後¶
　復置¶
<pb:KR3k0029_WYG_075-9a>¶
大理寺大理卿¶
虞舜命臯陶作士正五刑孔安國曰理官也　周官為¶
　司宼　晉文公使李離為理　韓詩外傳曰謂察理¶
　刑獄也　秦置廷尉掌刑辟有正左右監¶
漢因秦　景帝更名大理　武帝復為廷尉　宣帝置¶
　左右廷尉平　哀帝復為大理　後漢復為廷尉郡¶
　國讞疑皆處當以報　魏以世家為之而郭氏尤盛¶
　時郭躬為廷尉家世掌法務在寛平乃條諸重文可¶
<pb:KR3k0029_WYG_075-9b>¶
　從輕者四十一事悉令皆施行躬奏讞法利多所生¶
　全　梁為秋卿　隋為大理寺　唐因之　龍朔改¶
　為詳刑寺　咸亨復　光宅改司刑　神龍復　卿¶
　一人掌鞫獄定刑决諸疑讞¶
宋大理寺以朝官一員或二員判寺事一員兼少卿事¶
　　建隆二年以工部尚書竇儀判寺事(㑹要/)　故事¶
　䑓省長官兼判公事得言判某官事如晉朝尚書左¶
　丞崔祝兼判太常卿事是也若止言寺事則其屬丞¶
<pb:KR3k0029_WYG_075-10a>¶
　正並可行之竇儀兼判太常寺又兼判大理寺事皆¶
　新例也　凡獄訟之事随官司決劾不復聴訊但掌¶
　斷天下奏獄送審刑院詳訖同書以上于朝　熈寜¶
　九年神宗謂國初廢大理獄非是以問孫洙洙對合¶
　㫖於是下詔以京師官寺凡有獄皆繋開封府司録¶
　司及左右軍廵三院囚逮猥多難於隔訊又暑多瘐¶
　死因縁留滯動渉嵗時稽參故事宜屬禮官可復置¶
　大理獄天下奏案刑部審刑院詳斷置卿一少卿二¶
<pb:KR3k0029_WYG_075-10b>¶
　丞四始命崔台符知卿事蹇周輔楊汲為少卿各舉¶
　丞及檢法官(四朝志/)　官制行左斷刑右治獄各五¶
　案　左㕔斷刑曰詳刑詳讞宣黄分簿奏表　右㕔¶
　治獄曰左推右推寺案知雜檢法　元祐間因鮮于¶
　侁所請廢大理獄後復(職畧/)卿掌折獄詳刑鞫獄之¶
　事凡職務分左右天下奏劾命官將校及大辟囚以¶
　下以疑請讞者𨽻左斷刑則司直評事詳斷丞議之¶
　正審之若在京百司事當推治或特㫖委勘及係官¶
<pb:KR3k0029_WYG_075-11a>¶
　之物應追究者𨽻右治獄則丞専推鞫盖少卿分領¶
　其事而卿總焉(四朝志/)　建炎三年併省寺監而大¶
　理如故省卿而斷刑治獄少卿各一員(中興㑹要/)¶
大理少卿¶
後魏置　北齊及　隋因之　唐置二人(六典/)　宋以¶
　朝官一員兼少卿事　神宗置大理獄少卿二員以¶
　蹇周輔楊汲為之分左斷刑右治獄(四朝志/)建炎中¶
　興省大理卿而少卿二員如故(中興㑹要/)¶
<pb:KR3k0029_WYG_075-11b>¶
大理寺正¶
周禮記王制成獄辭史以告於正正聴之　秦置廷尉¶
　正二人　漢廷尉正監及平謂之廷尉三官秩千石¶
　　梁服獬豸冠銅印墨綬　唐龍朔改為詳刑大夫¶
　光宅中為司刑正後復改掌議獄正科條凡丞斷罪¶
　有不當者則以法正之(唐四朝志/)　掌參議刑辟詳¶
　正科條之事(見職林分紀/)¶
宋神宗復置大理獄後置寺正　元豐五年刑部奏乞¶
<pb:KR3k0029_WYG_075-12a>¶
　分評事司直與正為斷司丞與長貳為議司凡斷案¶
　先上正看詳當否論難改正然後過議司覆議(續㑹/)¶
　(要/)　建炎併省斷刑治獄寺正各置一員(中興㑹要/)¶
大理寺丞¶
晉武帝咸寜中因曹志上書請廷尉置丞　隋改為勾¶
　檢官　唐置丞六人掌分判寺事正刑之輕重　宋¶
　神宗復置大理獄丞四員命卿少舉官　元豐五年¶
　命莫君陳等九人為大理寺丞始自朝廷差官也(續/)¶
<pb:KR3k0029_WYG_075-12b>¶
　(會要/)　舊制斷刑寺丞六員建炎三年減三員治獄¶
　寺丞減二員(中興㑹要/)¶
大理司直¶
後魏永安三年髙穆奏置司直十人位在正監上不署¶
　曹事唯覆理御史檢劾事(六典注分紀/)　唐置六人¶
　掌承制出使推覆若寺有疑獄則參議之　宋熈寜¶
　中置大理獄及至元豐五年始命程嗣先四人為四¶
　直(續㑹要/)　建炎三年詔斷刑司直兼治獄司直其¶
<pb:KR3k0029_WYG_075-13a>¶
　治獄司直罷(中興會要/)¶
大理評事¶
漢宣帝地節三年初於廷尉置左右平員四人　後漢¶
　光武省右平唯有左平掌平決詔獄冠法冠　魏晉¶
　以来無左右而直謂之廷尉評　隋置大理評事(此/)¶
　(語見六典注/)¶
唐貞觀二十二年褚遂良議重法官奏置評事十員掌¶
　出使推覆後加為十二員(通典/)¶
<pb:KR3k0029_WYG_075-13b>¶
宋熈寜置大理獄至　元豐五年始命張仲穎等十二¶
　人為評事(續㑹要云/)¶
大理寺簿¶
晉初置廷尉主簿(六典/)　後齊九寺各有主簿(隋百官/)¶
　(志/)¶
唐置二人掌印省署抄目勾檢稽失(唐百官志/)¶
宋元豐正名初除二員　建炎三年省後復¶
司農寺司農卿¶
<pb:KR3k0029_WYG_075-14a>¶
少皥氏以九扈為九農正　扈通典作&KR2046;注&KR2046;鳥也&KR2046;¶
　有九種以為農號　舜命棄為后稷播時百榖　周¶
　禮有太府掌九賦九貢(下大夫/)　秦為治粟内史掌¶
　榖貨　韓信歸漢為治粟内史即其任也　景帝更¶
　名大農令　武帝太初更名太司農掌九榖六畜之¶
　供膳羞者凡郡國諸倉農監都水六十五官皆屬焉¶
　(通典云/)屬官有太倉均輸平準都内籍田五令丞¶
　平帝改曰羲和以劉歆為之又改為納言後漢為大¶
<pb:KR3k0029_WYG_075-14b>¶
　司農掌諸錢榖金帛郡國四時上月旦見錢穀簿¶
　邊郡諸官請調度者皆為給報損多益寡取相給¶
　足郡國鹽鐵官初屬司農中興屬郡縣歴代皆有梁¶
　置十二卿以署為寺官為卿¶
唐有司農卿龍朔改為司稼咸亨復卿掌邦國倉儲委¶
　積之事¶
　　緫四署諸監謹其出納京師百官廩禄皆仰給焉¶
　　朝㑹祭祀共御所須孟春皇帝親耕籍田之禮有¶
<pb:KR3k0029_WYG_075-15a>¶
　　事于先農則奉進耒耜季冬藏冰祭司農以黑牡¶
　　秬黍仲春啟氷亦如之(六典/)¶
宋司農寺判寺事二人以兩制或朝官以上充　熈寜¶
　二年立常平歛散法三年詔以新法付司農寺而農¶
　田水利免役保甲等法悉自司農講行　元豐官制¶
　行寺監不治外事遂循唐典正其職秩司農舊職悉¶
　歸户部右曹(續㑹要/)司農掌倉儲委積之政令緫苑¶
　囿庫務之事而謹其出納京都官吏禄廩諸路嵗運¶
<pb:KR3k0029_WYG_075-15b>¶
　至京師悉掌焉凡苑囿行幸排比及薦饗進御頒賜¶
　植蔵之物與造麴糵給薪炭皆戒有司以時辦具天¶
　子親耕籍田則奉耒耜所𨽻官屬凡五十倉二十有¶
　五(會要總作二十四/)草場十有二(續㑹要作十/)排岸¶
　司四(續會要/)園苑四(並四朝志/)建炎三年詔罷司農¶
　寺紹興四年復置司農寺卿少各特置二員(中興㑹/)¶
　(要/)¶
司農少卿¶
<pb:KR3k0029_WYG_075-16a>¶
後魏　北齊司農寺置少卿　隋唐因之　宋元豐正¶
　名置少卿為卿之貳　建炎三年省　紹興四年復¶
　(中興㑹要/)¶
司農寺丞¶
秦治粟内史有兩丞　漢司農丞亦二人或謂之中丞¶
　(通典云/)耿夀昌為大司農中丞奏設常平倉給北邊¶
　省轉漕又桑𢎞羊為大司農中丞管諸計㑹事　平¶
　帝又置大司農部丞十三人人部一州勸農桑　後¶
<pb:KR3k0029_WYG_075-16b>¶
　漢司農丞一人部丞一人　魏　晉因之銅印黄綬¶
　進賢一梁冠　宋　齊以墨綬(並通典/)　唐有丞六¶
　人掌判寺事凡天下租税及折造轉運于京師皆閱¶
　而納之以供國用以禄百官(分紀/)¶
宋新法行呂惠卿請始置司農寺丞一員以農田水利¶
　免役保甲等法付司農　熈寜五年増置丞四員仍¶
　與簿輪出按察逐州保甲　元豐四年舒亶請止留¶
　丞一員餘並罷明年改制以司農舊職悉付户部右¶
<pb:KR3k0029_WYG_075-17a>¶
　曹而始循唐典正其秩職(續㑹要/)　建炎三年詔罷¶
　司農寺　紹興三年復置寺丞二員(中興㑹要/)¶
司農寺主簿¶
晉太康中置主簿一人自後無聞　梁陳又有北齊亦¶
　然¶
唐主簿二人掌印署抄目勾檢稽失出納(通典分紀/)¶
宋治平中已置主簿　熈寜新法行詔増一員五年増¶
　至四員後置六員　元豐四年舒亶請存三員餘並¶
<pb:KR3k0029_WYG_075-17b>¶
　罷仍與丞輪出逐州按察保甲(續㑹要/)　建炎三年¶
　罷司農　紹興十年復置(中興㑹要/)¶
太府寺太府卿¶
周官有太府下大夫掌貢賦之貳受其貨賄之入頒其¶
　貨賄于受蔵之府即今太府之任　歴代不置然其¶
　職在司農少府至梁天監置太府卿掌金帛府帑及¶
　闗津市肆　位視宗正¶
後魏太和改少府為太府卿掌財物庫蔵　王顯謂楊¶
<pb:KR3k0029_WYG_075-18a>¶
　固曰吾作太府卿庫蔵充實固曰減百官之禄及贓¶
　贖悉入京蔵以此充府未足為多　北齊兼掌造器¶
　物　後周太府中大夫賞貢賦貨賄以供國用屬大¶
　冡宰　隋初與　北齊同所掌左右蔵及尚方司染¶
　甄官等署　煬帝分太府寺置少府監管尚方織¶
　染等署而太府但管市及平凖左右藏¶
唐因隋龍朔改太府為外府正卿咸亨復光宅改為司¶
　府神龍復領兩京諸市平凖左右蔵常平等九署(通/)¶
<pb:KR3k0029_WYG_075-18b>¶
　(典/)¶
宋太府寺判寺事一人以兩制或帶職朝官充凡財物¶
　廪蔵貿易四方貢賦百官俸秩皆𨽻三司本寺但掌¶
　供祠祭香幣帨巾神位席及造斗秤升尺而已　元¶
　豐改制始正職掌¶
　　此據續㑹要而題名乃云國初省部寺監惟以寄¶
　　禄寺則光禄太常宗正衞尉司農大理或以卿或¶
　　以貳或以丞各寓一階别設主判之官以典事惟¶
<pb:KR3k0029_WYG_075-19a>¶
　　太府則否其職悉入三司諸案故主判之任罕置¶
　　與㑹要稍異當考¶
　卿掌財貨出納貿易之事凡貢賦之輸于京師者至¶
　則别而受之供君之用及待邊費則歸於内蔵供國¶
　之用及待經費則歸于左蔵¶
　　應禄賜以法給厯從有司檢察書其名數鈎覆而¶
　　後給焉供奉之物則承㫖以進審奏得畫乃聴除¶
　　之若頒畿内軍衣則前期進様定其頒日將校部¶
<pb:KR3k0029_WYG_075-19b>¶
　　營兵支請月具數以聞凡商賈之賦小賈即門征¶
　　之大賈則輸於務貨之不售平其價鬻於平準乗¶
　　時賖貸以濟民用若質取於官則給用多寡各從¶
　　其抵嵗以香茶鹽抄募人入豆榖實邊即京都門¶
　　用物預報度支凡課入以盈虧定課最行賞罰大¶
　　祭祀祼則卿置幣奠玉則入陳玉帛¶
　元祐三年詔太府寺置長貳餘寺監長貳互置　建¶
　炎三年詔罷太府寺撥𨽻金部獨以一丞治鹺茗之¶
<pb:KR3k0029_WYG_075-20a>¶
　質劑凡省五年而後復置卿少一員初除馬承家初¶
　　元豐以在京司局分屬寺監而太府總局二十有¶
　四今雖頗省猶劇於他寺以式班内外之廩稍覆其¶
　名數而鈎磨之則諸軍諸司糧審四院屬焉頒財用¶
　於受蔵之府周知入出而㑹之則左蔵東西兩庫屬¶
　焉時禁省官府之需以儥用物則買務屬焉斥幣餘¶
　互市之積以便貿易則賣場屬焉比物奠賈俾從其¶
　抵則編套兩局屬焉藥石必良以除札瘥則和劑恵¶
<pb:KR3k0029_WYG_075-20b>¶
　民四局屬焉叙財幣以待上之賜好則祗候庫屬焉¶
　制券之短長以通商則鈔引庫屬焉所異於元豐者¶
　惟内蔵奉宸不外屬㩁貨顓𨽻於諸司¶
太府少卿¶
後魏孝文帝改少府為太府置少卿一人北齊因之隋¶
　煬帝加至二人　唐減一人貞觀中復　龍朔　咸¶
　亨　光宅　神龍並随寺改復(六典/)¶
宋太府寺同判寺同判寺一人以京朝官充　元豐正¶
<pb:KR3k0029_WYG_075-21a>¶
　名置少卿一人以為卿之貳　元祐三年詔太府長¶
　貳並置餘則否(續㑹要/)　建炎中興省　紹興四年¶
　復(中興㑹要/)¶
太府寺丞¶
丞於周官為太府上士之任　梁選部太府丞一人¶
　陳因之¶
後魏亦一人　後周曰太府上士　隋又曰太府丞六¶
　人¶
<pb:KR3k0029_WYG_075-21b>¶
唐四人(通典/)掌判寺事凡正大朝應貢萬物應陳於殿¶
　廷者皆受而進之(分紀/)¶
宋丞二人元豐改制置丞二人元符中増一員崇寜中¶
　置藥局又添丞一員宣和中省一員建炎三年罷太¶
　府寺紹興三年置三員(中興㑹要/)¶
太府寺主簿¶
主簿亦周官太府下士之任　梁置一人　陳因之¶
　後魏一人　隋四人　唐三人掌印省署抄目勾檢¶
<pb:KR3k0029_WYG_075-22a>¶
　稽失凡置木契九十五隻(通典分紀/)¶
宋元豐改制置主簿二人(續㑹要/)　建炎三年罷太府¶
　寺紹興十年復置(中興㑹要/)¶
　¶
　¶
　¶
　¶
　¶
<pb:KR3k0029_WYG_075-22b>¶
　¶
　¶
　¶
　¶
　¶
　¶
　¶
　羣書考索後集卷九¶
