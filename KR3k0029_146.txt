# -*- mode: mandoku-view; -*-
#+TITLE: 群書考索
#+DATE: 2015-08-24 23:30:55.577396
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 續集卷十五
<pb:KR3k0029_WYG_146-1a>¶
欽定四庫全書¶
　羣書考索續集卷十五¶
　　　　　　　　　　　　宋　章如愚　編¶
　　諸史門¶
　　　三國志¶
不當書魏為紀呉蜀為𫝊壽以魏承漢統為正故稱紀¶
呉蜀各據一方故在諸侯之列而言傳愚以謂既以魏¶
為正統則諸侯宜奉天子之正朔其書當皆言魏志呉¶
<pb:KR3k0029_WYG_146-1b>¶
主蜀主𫝊安得言三國志而於呉蜀主𫝊各稱其紀年¶
乎若曰呉蜀不禀魏正各擅制度則其書自稱紀無害¶
史例也或者又謂仲尼作春秋不曰周史而曰魯史不¶
稱天王之元年而稱魯公之元年則呉蜀𫝊不繫於魏¶
史而自稱其年紀於義無異予曰仲尼所作者魯史爾¶
故稱其國君之元猶書曰王正月言王者之正諸侯所¶
當禀奉而行稱魯公之元者是别其一國之書也(蘇魏/公文)¶
同前古者二國争盟晉楚並稱侯伯七雄力戰齊秦俱¶
<pb:KR3k0029_WYG_146-2a>¶
曰帝王其間雖勝負有殊大小不類未聞勢窮者即為¶
匹庶力屈者乃成冦賊也至於近古則不然當漢氏云¶
亡天下鼎峙論王道則曹逆而劉順語國祚則魏促而¶
呉長但以地處幽夏人𫝊正朔度長挈大魏實居多二¶
方之於上國亦猶秦繆楚莊與文襄而並伯逮作史之¶
書事也沒呉蜀號諡呼權備姓名方於魏邦遼隔頓¶
逺懲惡勸善其義安歸(史/通)¶
蜀書不當首標二牧次列先主逐兎争㨗瞻烏靡定羣¶
<pb:KR3k0029_WYG_146-2b>¶
雄僣盗為我驅除是以史𫝊所分真偽有别陳勝項籍¶
見編於髙祖之後隗囂孫述不列於光武之前而陳夀¶
蜀書首標二牧次列先主以繼焉璋豈以蜀是偽朝遂¶
乃不遵常例但鷃鵬一也何大小之異哉(同/上)¶
陳壽以父仇而謗蜀陳氏三國志劉後主𫝊云蜀無史¶
職故災祥靡聞按黄氣見於秭歸羣鳥堕於江水成都¶
言有景星出益州言無宰相氣若史官不置此事從何¶
而書蓋由父辱受髠故加兹謗議者也(同/上)¶
<pb:KR3k0029_WYG_146-3a>¶
　　　後漢書晉書¶
不當因彼虚譽定為實録至如江東五篇始自㑹稽典¶
録潁川八龍出於荀氏家𫝊而修漢晉史者皆因彼虚¶
譽定為實録茍不别加研覈何以詳其是非(史/通)¶
　　　晉書¶
紀傳載記皆太宗之失為甚多噫太宗以湯武而平隋¶
之亂以成康而致治之美何頼一晉史而知名哉畫蛇¶
而添足者徒失盃酒畫虎而添翼者祗自取辱然晉史¶
<pb:KR3k0029_WYG_146-3b>¶
之行於今五百年矣宣景文不當稱帝而太宗為之¶
立紀賈充王沈八王不當稱臣而太宗為之立𫝊十六¶
國之禍流天下不當稱其偽號而太宗為之載記此太¶
宗之失也後世或因而不改此又同太宗之失也(同/上)¶
史家皆文詞之士競為綺艶不求篤實唐房元齡與中¶
書侍郎禇遂良受詔重撰晉書於是奏取太子右庶子¶
許敬宗中書舎人來濟著作郎陸元仕劉子翼前雍州¶
刺史令狐徳棻太子舎人李義府薛元超起居郎上官¶
<pb:KR3k0029_WYG_146-4a>¶
儀等八人分功撰録以臧榮緒晉書為主參考諸家甚¶
為詳洽然史官多是文詞之士好采詭謬碎事以廣異¶
聞又所評論競為綺艶不求篤實由是頗為學者所譏¶
惟李淳風深明星厯善於著述所修天文律厯五行三¶
志最可觀采太宗自著宣武二帝及陸機王羲之四論¶
於是總題云御撰餘以為史之失自陳夀始觀呉志諸¶
葛恪載題驢謝馬事乃知晉史冗記有自來矣自昔史¶
氏所書兩人一事必曰語在某人𫝊晉書載王隱諌祖¶
<pb:KR3k0029_WYG_146-4b>¶
納奕棋一叚幾二百字兩𫝊俱出此為文煩矣(孔毅父/雜説)¶
史臣筆力短弱多失事情吾觀魏志管寕注胡昭脱晉¶
宣帝於死而口終不言以為賢於丙吉又觀晉載記慕¶
容超𫝊呼延平之活超也與丙吉事正相類而史氏文¶
不足以起之故奄奄如此可為長太息也晉書隱逸夏¶
仲御𫝊史臣欲效太史公樂書文章而不知筆力短弱¶
乃失事情使人讀而覺之為可笑也許邁當在隱逸𫝊¶
而以綴王羲之之後失次矣(同/上)¶
<pb:KR3k0029_WYG_146-5a>¶
晉書本非御撰晉史乃唐時文士所為但托之御撰耳¶
天文志云天聰明自我人聰明以民為人太宗不應自¶
避其名又洛書乾曜度以乾為甄則太宗又不應為太¶
子承乾避名也以此足見乃當時臣下所為耳臣下之¶
文嫁其名於人主已為失矣而人主傲然受之不辭當¶
胥失矣(嬾真/子録)¶
多採小説為非晉世雜書諒非一族若語林世説幽明¶
録搜神記之徒其所載或詼諧小辨或神鬼怪物其書¶
<pb:KR3k0029_WYG_146-5b>¶
非聖揚雄所不觀其言亂神宣尼所不語唐朝所撰晉¶
史多採以為書夫以于鄧之所糞除王虞之所糠粃作¶
為逸史用補前𫝊此何異魏朝之撰皇覽梁世之修通¶
略務多為美&KR0054;聚為功雖取悦於小人終見嗤於君子¶
矣(史/通)¶
𫝊劉伶畢卓所取何事近者皇家撰晉書著劉伶畢卓¶
𫝊其叙事也直載其嗜酒沉湎悖禮亂徳若斯而已為¶
𫝊如此復何所取者哉(同/上)¶
<pb:KR3k0029_WYG_146-6a>¶
貞元元和之後皆長於文故述史者為近古貞觀開元¶
之前猶短於文故述史者為得罪於古惟正元元和之¶
後承三變之餘有二漢述作之風自韓愈作順宗實録¶
當時以為頗有風骨故元和諸公皆能著述如毛頴如¶
革華如李赤如醉吟先生𫝊史才過於前人也愚所謂¶
以貞元元和之文而述史者猶為近古以貞觀開元之¶
文而述史者宜得罪於古人也嗚呼唐太宗處正觀之¶
初既不及開元之雄渾又未見正元元和之典則以徐¶
<pb:KR3k0029_WYG_146-6b>¶
庾遺風王楊末學欲追遷固之遐軌如貶晉之亡而謂¶
鼇隊三山鯨呑九服此即詩詠之詞也貶惠帝之昏而¶
謂溽暑之氣方聞滛蛙之音罕記此即表奏之詞也是¶
皆蕪穢簡編謬亂賢否太宗不為愧耳(林少/穎)¶
𫝊之所記者十不得其六七贊之所褒貶者百不得其¶
一二嘗考晉史之文其失實者以百數姑取其害於名¶
教者一二陳之夫典午之晉合百五十餘年自景文以¶
來凡為八王之黨者又皆司馬之賊自元帝中興之後¶
<pb:KR3k0029_WYG_146-7a>¶
凡為王敦蘇峻之徒者知有賊而不知有君自海西簡¶
文之後凡為桓温靈寶之徒者知有逆而不知有順故¶
將相無終始之功名而王侯貴戚亦無幸全之腰領此¶
宜褒一忠賢而使之與日月争光貶一奸回而使之與¶
糞穢同臭是故其贊叙之文當反覆諄諭無一言一事¶
之不詳然後亂臣賊子知所畏懼也今晉史載叙拘於¶
文而不及於理短於識而不知其辨𫝊之所記者十不¶
得其六七贊之所褒貶者百不得其一二(林少/頴)¶
<pb:KR3k0029_WYG_146-7b>¶
稱為御撰是掠美於羣臣切原太宗之稱為御撰者是¶
掠美於羣臣豈其萬機之暇猶能為此麗藻耶且廷臣¶
如李延夀者最長於史筆南北八代二書百八十篇者¶
皆自延夀次之其它如令狐徳棻既明修史之義如崔¶
仁師岑文本次周史李百藥次齊史姚思亷次梁陳二¶
史魏公次隋史房元齡總監修之夫以南北二史其言¶
詞與晉同贊序與晉同延夀徳棻等既以南北馳名自不¶
得以晉史知名也羣臣次晉史而太宗擅名此何足怪¶
<pb:KR3k0029_WYG_146-8a>¶
也(同/上)¶
　　　梁陳隋周書¶
多貞觀貴臣為父祖揚名自梁陳已降隋周而往者史¶
皆貞觀年中羣公所撰近古易悉情偽可求至於朝廷¶
貴臣必父祖有𫝊考其行事皆子孫所為而訪彼流落¶
詢諸故老事有不同言多爽實昔秦人不死驗符生之¶
厚誣蜀老猶存知葛亮之多枉斯則自古所歎豈獨於¶
今哉(史/通)¶
<pb:KR3k0029_WYG_146-8b>¶
　　　北史魏書¶
二十八君不當襲其虚號元氏起於邊朔其君乃一部¶
之酋長耳道武追崇所及凡二十八君自開闢以來未¶
之有也而魏書序紀襲其虚號何異沐猴而冠腐䑕稱¶
璞者矣(史/通)¶
　　　隋書¶
不當依阮氏七録指晉朝劉石符姚等書為偽史當晉¶
宅江淮實膺正朔嫉彼羣雄稱為僣盗故阮氏七録以¶
<pb:KR3k0029_WYG_146-9a>¶
田范裴叚諸記劉石符姚等書别剏一名題為偽史及¶
隋氏受命海内為家而世有撰隋書之經籍志者其流¶
别羣書仍依阮録按國之有偽其來尚矣如杜宇作帝¶
勾踐稱王孫權建鼎峙之業蕭詧為附庸之主而楊雄¶
撰蜀紀子貢著越絶虞裁江表𫝊蔡述後梁史考斯衆¶
作咸是偽書自可類聚相從合成一部何止取東晉一¶
世十有六家而已乎(史/通)¶
王邵袁充兩𫝊徒載繁辭昔賈誼上書晁錯對策皆有¶
<pb:KR3k0029_WYG_146-9b>¶
益於國足貽勸戒而編於漢史讀者猶恨其繁如隋書¶
王邵袁充兩𫝊唯録其詭辭妄説遂盈一篇夫人載言¶
示後者貴於辭理可觀既以無益而書豈若遺而不載¶
(同/上)¶
　　　漢書唐書¶
𫝊儒林循吏獨行隱逸獨義孝友非漢唐美事西漢之¶
有儒林有循吏非西漢美事葢自髙祖見儒服而嫚罵¶
而儒氣不振申韓之術行於世而吏治多出於刑名班¶
<pb:KR3k0029_WYG_146-10a>¶
固作西京一書表儒林循吏而出之以傷漢之儒與吏¶
也東漢之有獨行隱逸非東漢美事葢自矯激之俗興¶
士始流為崖異卓絶之行自亷恥之風喪時始貴髙舉¶
逺蹈之人范&KR0110;作東都一書表獨行逸民而出之蓋亦¶
傷士之少純全時之多獨善也李唐之有獨義非李唐¶
美事葢自髙祖變節於晉陽而唐無獨義之風文皇行¶
虧於閨門之内而唐無孝友之俗秉唐史之筆者表孝¶
友忠義而出之蓋傷當時忠孝之難能而僅有為足貴¶
<pb:KR3k0029_WYG_146-10b>¶
也¶
夫天下皆有則所有者不能書天下皆無則僅有者斯¶
可書且西漢有商山之四皓非無逸民也有矯世之楊¶
玉孫非無獨行也而班固不立逸民獨行𫝊者葢以當¶
時士之亷退者尚多無貴夫逸民行之純全者猶衆無¶
取乎獨行其不以是立𫝊葢不使當時有逸民獨行之¶
名也東漢有江革申屠蟠之徒非不甚孝有李固杜喬¶
之徒非不甚忠而范&KR0110;不立忠義孝友𫝊者葢以當時¶
<pb:KR3k0029_WYG_146-11a>¶
俗多孝友則孝友不可悉書人多忠義則理義殆不可¶
勝紀二𫝊之不立蓋不欲當時有孝友忠義之名也(並/王)¶
(十/朋)¶
張湯杜周何不列酷吏蔡琰何以𫝊列女裴延齡何不¶
列奸臣班史之去取固善矣張湯杜周以殘忍深刻著¶
名者也而不列於酷吏則何以少衰惨酷之風范史之¶
去取固善矣蔡琰失節於胡行非不醜也乃以其文采¶
之故而𫝊諸列女則何以勵天下之婦節唐史之去取¶
<pb:KR3k0029_WYG_146-11b>¶
固善矣裴延齡奸佞之雄者也而不列於奸臣則又非¶
春秋斧鉞之誅矣(同/上)¶
　　　唐書(唐書不特指歐陽唐書/凡舊唐史之類皆是)¶
陸長源唐春秋懲勸皆有深意樵謂陸長源唐春秋乃¶
編年雜録因掇其潔切峭獨可以示懲勸者擲其叢冗¶
秃屑不足以警訓者自為十八通書號孫氏西齋録起¶
髙祖終武皇首廟號以表元首日月以表事有所鯁避¶
則微文示譏無所顧慓則直書志慝所謂髙祖殺太子¶
<pb:KR3k0029_WYG_146-12a>¶
建成者何黜長徇愛譏失教也李勣立皇后武氏者何¶
忘諫贊慝懲廢命也起王氏已廢之魂上配天皇者何¶
登嫌黜冡不可謂順予懼後世疑於禘祼也條髙后擅¶
政之年下繫中宗者何紫色閏位不可謂正予懼後世¶
牽以稱臨也崔察賊殺中書令裴炎者何詭諛梯亂肇¶
殺機也張守珪以禄山叛者何貸刑咈教稔亂階也稱¶
天下殺者何罪暴天下示衆與殺也稱天子殺者何死¶
非其罪示衆不與殺也(孫樵/文)¶
<pb:KR3k0029_WYG_146-12b>¶
唐書記名字官名多誤予家有閻&KR0054;陵畫唐秦府十八¶
學士各有真贊亦唐人書多與舊史不同姚東之字思¶
亷舊史乃姚思亷字簡之蘇真陸徳明薛收唐書皆以¶
字為名李元道蓋文逹于志寕許敬宗段志𤣥蔡允恭¶
唐書皆書字房𤣥齡字喬年唐書乃房簥字真齡孔頴¶
逹唐書字仲逹蘇典戯名從日從九唐書乃從日從助¶
許敬宗薛收官皆直記室唐書乃攝記室蓋唐書成于¶
後人之手所𫝊容有訛謬此乃當時所記者以舊史考¶
<pb:KR3k0029_WYG_146-13a>¶
之魏鄭公對太宗云目如懸鈴者佳則真鈴果名非¶
字也然蘇世長太宗召對真武門問云卿何名長意短¶
後乃為學士似為學士時方更名耳(沈存中筆談/真齡避𤣥字)¶
唐史官不如范曄陳壽所為故不能貶惡揚善唐史官¶
才薄言辭鄙淺不足以發揚髙祖太宗列聖明徳使後¶
之觀者文采不及周漢之書僕以為西漢十一帝髙祖¶
起布衣定天下豁逹大度東漢所不及其餘惟文宣二¶
帝為優自惠景已下亦不皆明於東漢明章兩帝而前¶
<pb:KR3k0029_WYG_146-13b>¶
漢事迹灼然𫝊在人口者以司馬遷班固叙述髙簡之¶
功故學者悦而習焉其讀之詳也足下讀范&KR0110;漢書陳¶
夀三國志王隱晉書生熟何如左邱明司馬遷班固書¶
之温習哉故温習者事跡彰而罕讀者事跡晦唐有天¶
下聖明繼於周漢而史官叙事曽不如范&KR0110;陳夀所為¶
况足擬望左邱明司馬遷班固之文哉(李翺/書)¶
新唐書乃歐陽脩宋祁等刋脩商周以來為國長乆惟¶
漢與唐而不幸接乎五代衰世之士氣卑弱言淺意陋¶
<pb:KR3k0029_WYG_146-14a>¶
不足以起其文而使明君賢臣雋功偉烈與夫昏虐賊¶
亂禍根罪首皆不得暴其善惡以動人耳目誠不可以¶
垂勸戒示久逺甚可歎也乃因邇臣之有言適契上心之¶
所閔於是刋修官歐陽脩宋祁與編修官范鎮王疇宋¶
敏求吕夏卿劉羲叟等並膺儒學之選悉發秘府之藏¶
俾之討論共加刪定凡十有七年成二百二十五卷其¶
事則増於前其文則省於舊至於名篇著目有革有因¶
立𫝊紀實或増或損義類凡例皆有據依纎悉綱條具¶
<pb:KR3k0029_WYG_146-14b>¶
載别録(蔡公/亮表)¶
新書紀志表𫝊大數舊史記志𫝊約一百九十萬新史¶
紀志𫝊約一百六十四萬外新添約一十一萬二千九¶
百三十字發傳凡六十一外新添𫝊三百三十一凡二¶
后妃三宗室一百三十一列傳十三忠義𫝊十六孝友¶
𫝊五隱逸𫝊六循吏𫝊十二儒學二十文藝六方技二¶
十二烈女一外戚十一宦者四十八藩鎮三奸臣一叛¶
臣一逆臣者也舊志十一種而新志増其三儀衛選舉¶
<pb:KR3k0029_WYG_146-15a>¶
兵是也表凡四宰相方鎮宗室宰相世系是也(吕夏卿/紀例)¶
新書帝紀所書之例竊攷新書所作之例其𫝊位也太¶
宗明皇則言踐祚葢明代父之誼憲宗則言内禪不¶
書太上皇𫝊位嫌承受不明也不書即位者嫌父在¶
而取大寶也立皇太子若景雲元年書立皇太子宏基¶
者言人神所歸也永隆元年書立子哲為皇子言立不¶
以正從私也武徳九年立皇后長孫氏立以徳也神龍¶
元年書立妃韋氏為皇后立以嬖也命宰相得人書備¶
<pb:KR3k0029_WYG_146-15b>¶
官若書以許州刺史姚崇為丞相是也将得人書帥師¶
討有罪書伐若書遼東大總管李勣帥師伐髙麗是也¶
将非其人書王師大戰書及王師及雲南大戰于瀘川¶
敗績是也王者之覽民謠其行以時則書幸不書還宫¶
若開元十年幸興慶宫雖踰月不書還宫是也出非其¶
時稱駕所至及還宫若天寶八年十月車駕至華清宫¶
九年車駕還宫是也朝賀失禮則書地天寶九載受朝¶
賀於華清宫是也不受朝賀則不書朔正元二年皇帝¶
<pb:KR3k0029_WYG_146-16a>¶
不受朝賀以嵗饑饉故不書朔是也宴㑹得禮則書地¶
若天寶十四年勤政樓宴羣臣是也失禮則書宴若景¶
龍四年宴羣臣於芳林園是也親蠶之禮不書本紀譏¶
后徳之不建若武后四親蠶不書是也籍田如禮則異¶
之以示勸若開元二十三年皇帝有事于籍田是也有¶
灾變而無修省之實則載之天文五行志懲不知也(同/上)¶
新書志𫝊所書之例列傳之作其體有二一曰年二曰¶
事年以先之事以次之備賢愚紀成敗功髙行稱則特¶
<pb:KR3k0029_WYG_146-16b>¶
立一𫝊若魏文公裴度陸贄韓愈李徳裕是也人子務¶
在顯親毎𫝊必備載父祖名謚官爵人情重於繼體𫝊¶
末必厯譜於子孫之世不著於世則略之也攷其名字¶
若賀知章字季真房琯字次律於舊集得之載其郡縣¶
若韓文公南陽人舊史為昌黎人是也題𫝊之目羣𫝊¶
以姓若杜甫李白同𫝊是也特𫝊以名若韓愈李徳裕¶
𫝊皆具姓名是也功髙以事若五王傳是也迹偽以地¶
淄青李正巳𫝊是也宗室之子雖有功亦承本傳李適¶
<pb:KR3k0029_WYG_146-17a>¶
之李臯各附本祖尚親也凡例𫝊之體有六冠以后妃¶
尊也以宗室諸王親也列以僣國受命之始也序一時¶
之君臣葢事之總也繼以四夷王化之及也終以逆臣¶
成敗之歸也凡褒者卒月韓愈𫝊書寶厯元年十二月¶
卒褒也貶者卒年若韋臯傳正元二十一年卒貶也有¶
功徳則夀年若干謹終也若郭子儀書八十五李晟書¶
六十五是也謚贈之數非功徳不書懲及倖也論議表¶
章以助君上之得失補國家之利害非此則不書若李¶
<pb:KR3k0029_WYG_146-17b>¶
伯藥𫝊封建論朱欽則𫝊五王論白居易元稹書是也¶
論貨殖之弊陳禮樂之原則志之若陸贄諌二庫状韓¶
文公禘祫議皆附于志是也䟽軍旅之宜斥奸邪之惡¶
見于他𫝊如權文公韓文公淮西招討事見于元濟南¶
蠻𫝊是也詩賦之作揄揚國體則見之如李白明堂賦¶
杜甫三大禮賦是也詔策之實足以信後代則摭之若¶
載實事見本傳是也官爵遷易不常所居有善則書循¶
吏儒林皆得一端則標之𫝊外戚之衆惟卓然殊尤者¶
<pb:KR3k0029_WYG_146-18a>¶
為立𫝊若呉湊别立一𫝊是也夫唐十八帝之盛百禮¶
交舉志當時正朔用厯之本曰律厯焉志邦國財用曰¶
貨殖焉志禮樂之㳂襲曰禮樂焉志宗廟鬼神之常祀¶
曰郊祀焉志髙宗明皇天后登封降禪之禮曰封禪焉¶
志氣沴之侵奸曰五行焉志邦國之闊狹户口之衆寡¶
曰地理焉志經籍之總目曰藝文焉志旂章之物色曰¶
車服焉凡兩都宫闕制度園籞之規模一朝之舊章也¶
廐牧孳乳之數牝牡圏印之名車輅出入征伐武事所¶
<pb:KR3k0029_WYG_146-18b>¶
急有國之常用也然而厯代未嘗志其名數非通制也¶
兩都宫闕志于郡國之下廐牧乗馬之數志于車服之¶
末亦記事之體也至若得大衍景福之厯而律厯志可¶
全矣得職該六典之書而百官可全矣得開元曲臺禮¶
郊祀録而禮樂志可全矣(吕夏卿/書𫝊)¶
唐文人多而史才少史之難其人乆矣魏晉宋齊梁隋¶
間觀其文則亦固當然也所可怪者唐三百年文章非¶
三代兩漢無敵史之材宜有如丘明遷固輩而本無一¶
<pb:KR3k0029_WYG_146-19a>¶
人可與范曄陳夀比肩(老泉史/論序)¶
孫之翰論唐事皆舊史所不及録示孫之翰唐論僕不¶
識之翰今見此書凛然得其為人至論禇遂良不譛劉¶
洎太子璜之廢縁張説張廵之敗縁房琯李光弼不當¶
圖史思明宣宗有小善而無人君大略皆舊史所不及¶
(蘇子瞻答/李廌書)¶
歐陽公修唐書不掩宋公之善歐陽公修修唐書最後¶
至局專修紀志而已列傳則宋尚書祁修也朝廷以一¶
<pb:KR3k0029_WYG_146-19b>¶
書出於兩手體不能一遂詔歐陽公㸔詳列𫝊令刪修¶
為一體公雖受命退而嘆曰宋公於我為前輩且人所¶
見多不同豈可悉如己意於是一無所易列傳書宋姓¶
名紀志歐公姓名宋公聞而喜曰自古文人不能遜而¶
好相凌掩此風前所未聞也¶
歐陽公撰唐書皆有深意公嘗被詔撰唐史又自撰五¶
代史其為紀一用春秋法於唐禮樂志明前世禮樂之¶
本出於一而後世禮樂為虚名五行志不書事應盡破¶
<pb:KR3k0029_WYG_146-20a>¶
漢儒灾異附㑹之説¶
人主觀史宰相修史之失古者官守其職史書善惡君¶
相不與焉故齊太史兄弟三人死於崔杼而卒不沒其¶
罪此奸臣賊子所以懼乎後世人君得以觀史而宰相¶
得以監修欲其直筆不亦難乎司馬遷有言曰文史星¶
厯近乎卜祝之間葢止於執簡記事直書其實而已非¶
如春秋有褒貶賞罰之文也後之為史者務褒貶而忘¶
事實失其職矣人君任臣以職而宰相不與史事則善¶
<pb:KR3k0029_WYG_146-20b>¶
惡庶乎其可信也○史以宰相監修固有所制而不得¶
直筆也又况人君自取而觀之為史官者安得而有實¶
録哉¶
人主觀史宰相監修之弊自唐太宗以人主欲觀史朱¶
子奢之諌咈而不從而為史官始不敢以行其直自太¶
宗以宰相監修國史實録之上𤣥齡多所隱諱而為史¶
官者益不得以行其直¶
　　　史通¶
<pb:KR3k0029_WYG_146-21a>¶
各有可褒可貶者讀唐人徐堅凡為史官宜置坐右之¶
言則知史通為可取(劉知/幾𫝊)讀唐史(贊/)工訶古人拙於用¶
己之言則知史通為可貶(知幾/贊)夫一劉知幾也一史通¶
也而或予或貶不一其説考古者惑焉及以史通觀之¶
可予者十有三四可貶者十有五六或予或貶良有以¶
也史通之書自六家二體以下則謂之内篇自史官建¶
置以下則謂之外篇内篇論史則有惑經車右之篇外¶
篇論史則有直書左筆之名内篇曰叙事曰書事所以¶
<pb:KR3k0029_WYG_146-21b>¶
論作史之體也曰載文曰載言所以言為史之法也曰¶
古今正史所以議論歴代之史也其自述則有自叙忤¶
時之名其矜能則有黜煩雜駁之號知幾之用力亦已¶
勤矣謂司馬體失録煩(六家/篇)謂班固精練該密(同/上)謂項¶
羽不當曰紀(本紀/篇)謂陳勝不當曰世家(世家/篇)謂范曄虚¶
美隗囂與夫陳夀不當貶孔明魏收不當貶爾朱之類¶
(論贊/論)貶所當貶予所當予三代直道亦不是過此徐堅¶
之徒所以采取之也至於疑古一篇雖堯舜伯禹不免¶
<pb:KR3k0029_WYG_146-22a>¶
見疑惑經一篇雖夫子春秋不免見貶既以班固為精¶
審矣至論五行志則専考班氏之短至有蕪纇錯繆失¶
宜乖理多鑑不精之語(外/篇)既以藝文為不當志矣(書志/篇)¶
其自述作史之法則又以為都邑氏族方物宜為三志¶
(同/上)藝文不可志氏族方物果可志耶此工訶拙用之言¶
贊史者所為而發也知幾嘗為史有才學識三長之説¶
(本/傳)蓋以自任也史通一書貫穿古今不可謂無學矣三¶
為史官再入東觀不可謂無才矣疑古惑經之類得非¶
<pb:KR3k0029_WYG_146-22b>¶
識有所不足耶目見毫芒不見其睫正知幾之謂矣有¶
志於汗青者宜戒焉¶
　　　通鑑¶
惟通鑑便人主觀覽白虎通為講論五經同異而設故¶
以發明經傳為本至通史則不然(梁武帝詔/羣臣修撰)自秦以上¶
皆以史記為本旁採它説以廣異聞至兩漢以還則全¶
録當時紀傳呉蜀二主皆入世家五胡元魏列於夷狄¶
其為體制一如史記特不為表而已(通史内篇/史記家)知幾史¶
<pb:KR3k0029_WYG_146-23a>¶
通葢為譏評諸史而作故專以去取褒貶為義至通鑑¶
則不然其意以為遷固而下文字繁多布衣之士猶難¶
遍讀人主萬幾奚暇周覽(進通/鑑表)於是撮機舉要刪繁削¶
冗擇其切於興衰理亂之監者定為一書以便乙覽司¶
馬進通鑑表其可攷也¶
　　　五代史¶
用春秋法歐陽公修五代史記褒善貶惡其法甚精曰¶
嗚呼此亂世書也吾用春秋之法師其意不襲其文其¶
<pb:KR3k0029_WYG_146-23b>¶
論曰孔子作春秋因亂世而立治法余述本紀以治法¶
而正亂君此其志也書减舊史之半而事迹添數倍議¶
者以謂功不下司馬遷又謂爭功相馳上下無駁雜之¶
説至於條例精密則遷不及也亦嘗自謂我作伶官𫝊¶
豈下滑稽也哉¶
　　　史官¶
世不易職古者之史世不易業不遷官不貳事如周之¶
史佚魯之史克晉之史蘇史黯史趙史墨皆世掌之如¶
<pb:KR3k0029_WYG_146-24a>¶
後世亦尚有此意太史談之後有史遷班叔皮之後有¶
班孟堅唐時史官不易如出使屢黜亦以史自隨如劉¶
仲幾作史通後其子餘亦掌之近世史官皆為遷轉之¶
地耳¶
　¶
　¶
　¶
　¶
<pb:KR3k0029_WYG_146-24b>¶
　¶
　¶
　¶
　¶
　¶
　¶
　¶
　羣書考索續集卷十五¶
