# -*- mode: mandoku-view; -*-
#+TITLE: 群書考索
#+DATE: 2015-08-24 23:30:55.787702
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 續集卷二十三
<pb:KR3k0029_WYG_154-1a>¶
欽定四庫全書卷¶
　羣書考索續集卷二十三¶
　　　　　　　　　　　　宋　章如愚　編¶
　　厯門¶
　　　厯¶
三正傳曰火出於夏為三月於商為四月於周為五月¶
盖夏建寅三月而火出於辰(見上/文)五月而火中于午(見/堯)¶
(典/)七月而火流于申十月而火伏于亥(見左傳哀公十/二年火伏而後)¶
<pb:KR3k0029_WYG_154-1b>¶
(蟄者/畢)三星在户者五月昏火中于正南也火中而寒暑¶
退者昏中于午而一隂生旦中于午而一陽生也古者¶
考天象驗人時皆以東方大火心星為證者以其周旋¶
得昏中旦中之正也夫周正建子而七月流火九月授¶
衣乃與夏正同或曰七月之詩言一之日二之日三之¶
日四之日者建子正也以月為日取陽生之義即七日¶
來復之義也自四月陽極五月隂生則言月兼舉夏正¶
以正天時由易卦或言七月或言八月也惟三月不言¶
<pb:KR3k0029_WYG_154-2a>¶
日亦不言月意者蠶月條桑即三月也魯哀公十二年¶
經書十二月螽仲尼以為火伏而後蟄者畢今火猶西¶
流司厯過也杜預云周十二月即今之十月火猶西流¶
誤以九月為十月故蟄户未畢藏也劉歆厯譜並以春¶
秋所書冬十二月為夏之十月是周建子而春秋所用¶
周正也豳詩兼舉夏正春秋則兼用周正特不知經書¶
春正月夏五月秋七月冬十月必以周正言之則是以¶
冬為春以春為夏以夏為秋以秋為冬也春秋之名錯¶
<pb:KR3k0029_WYG_154-2b>¶
舉四時以示褒貶也假日月以定厯數也豈容四時易¶
其位耶豈十二月火猶西流司厯屢失閠而劉歆杜預¶
推之而未審耶不然周家正嵗讀邦法仲春蠶北郊夏¶
斬陽木秋斬隂木四時已皆易位矣或曰周官言正嵗¶
者子歲正也言正月之吉則寅月也茍周官以正月為¶
寅則春秋經書不可以正月為子矣或曰商書元祀十¶
二月朔元祀不以丑正為正月而言十二月者商雖建¶
丑而編年紀事實用寅矣周官春秋所書亦然夫書年¶
<pb:KR3k0029_WYG_154-3a>¶
紀事其實用寅而猶曰建子建丑者重一陽二陽之生¶
豫授民時使君民皆知一嵗之事始於此耳又三王之¶
正若循環王者受命必假此以示承天順人之意故有¶
建子建丑之異其書年紀事未嘗不用寅正也審如或¶
者之論則劉歆杜預與左氏傳文不足慿矣漢初仍秦¶
而建亥為正今觀漢史所書乃曰元年冬十月不言正¶
月而言十月者紀一嵗之事雖自此始其實則冬十月¶
也漢史於十月之後又書曰春正月此復用寅正明夏¶
<pb:KR3k0029_WYG_154-3b>¶
時不可廢也漢史所書春夏秋冬易其位耶後秦羗岌¶
曰春秋日食三十六考其晦朔不知用何厯也班固以¶
為春秋因魯厯岌檢春秋不與蔀目相符命厯序謂春¶
秋用殷厯岌考其文不與殷歴相應當以諸説辨諸誤¶
可也(火中寒暑乃退注謂五月六月火昏中而暑退十/一月十二月火旦中而寒退此盖惑於寒暑退之)¶
(説故兼舉六月十二月言之耳實五月十一月此説是/也張趯舉以證晉侯將失諸侯猶隂陽極則反也又三)¶
(星在户直正户之位爾注亦謂之五月未六月申此又/惑於在隅之説曾不知巽為東南隅自巽至已自已至)¶
(丙午則在户矣何必至/未月而方為在户耶)¶
<pb:KR3k0029_WYG_154-4a>¶
太史公三正若循環之説(主夏/時)太史公律書言兵之當¶
用與否以配隂陽之周旋言神生於無而成於有以配¶
律聲之相因及其論厯也先言古厯作於孟春必驗子¶
規嘷為寅月雞鳴三聲為寅時次言王者之正必率天¶
由人三苖亂徳而孟陬(正/月)殄滅舜禹相命而寅正以建¶
又其次言商丑周子若循環然窮則反本秦人未暏其¶
真漢初復仍其舊至於武帝太初而始用夏正也觀太¶
史公之言之意即夫子行夏之時之説也其意若曰三¶
<pb:KR3k0029_WYG_154-4b>¶
王之正若循環然夏寅商丑周子亦既窮矣秦人當復¶
建寅而反建亥漢當反秦而復因秦是窮當反本而不¶
知反也盖至於太初之元方反本耳其論忠質文之尚¶
亦曰三王之道若循環盖言周秦文弊漢當復用夏忠¶
也其論漢得天統亦述漢除秦暴所以承天順人繼三¶
王之統也班固不悟此意乃以斷蛇著符為得統之證¶
則非矣雖然太史公之論歴也既主寅正而言律則本¶
黄鍾建子之月且曰萬事根本者何哉嗟乎此太史公¶
<pb:KR3k0029_WYG_154-5a>¶
所以深得以律起厯率天由人之意也¶
真夏歴真周厯漢清臺所課諸厯踈宻即黄帝顓帝夏¶
商周魯六厯是也其後加以太初三統為漢厯則七厯¶
矣漢末宋仲子集七厯以考春秋按夏周三厯術數與¶
漢藝文志所記者不同故更名曰真夏厯真周厯杜預¶
作長厯謂周衰世亂學者莫得其真所傳七厯未必是¶
時王之術也預乃以長歴驗春秋日食之數而知三統¶
厯之最踈盖春秋日食三十六以三統歴推之止得一¶
<pb:KR3k0029_WYG_154-5b>¶
食之數也岌又併夏厯真夏厯周厯真周厯得十三十¶
四食之數其真夏厯真周厯止得一食之數(與三統/厯同)豈¶
其真者反不及非真者歟三統厯既謂之踈則真夏周¶
厯亦然矣羗岌之言曰杜預以七厯未必是時王術今¶
誠以七家之厯考古今交㑹信無其驗皆由斗分踈之¶
所致然則杜預之言是耶宋仲子之言是耶藝文所記¶
與宋仲子所集又孰為眞孰爲偽耶¶
易春秋天人之道(前漢志劉歆三/統厯譜之説也)劉氏謂春秋書元一¶
<pb:KR3k0029_WYG_154-6a>¶
以統始易有太極也春秋二以目歲太極生兩儀也於¶
春每月書王(王正月王二月/王三月是也)易象三極之統也於四時¶
雖無事必書時月兩儀生四象也時月以建分至啟閉¶
之分四象生八卦也象事成敗八卦定吉凶也朝聘㑹¶
盟吉凶生大業也易天也春秋人也故易春秋天人之¶
道也夫易有太極是生兩儀兩儀生四象四象生八卦¶
八卦定吉凶吉凶生大業易上繫之文也劉氏從而附¶
合春秋之條是則然矣惟於春毎月書王象易三極之¶
<pb:KR3k0029_WYG_154-6b>¶
説厠於兩儀生四象之間未免牽合附㑹强生一說觀¶
歆之意蓋欲以此數條附太衍之數耳其說曰元始一¶
也春秋二也三統三也四時四也一二三四合為十也¶
以五乘十大衍五十之數也道據其一故其用四十九¶
也歆之意如此焉得不加書王象三極之說厠諸兩儀¶
四象之間哉大衍之數分而為二以象兩掛一以象三¶
揲之以四以象四時歸竒於扐以象閏此與太極生兩¶
儀之文不相屬而歆附會之所以有拘而不通者也况¶
<pb:KR3k0029_WYG_154-7a>¶
歆以太極三統而儀四象合為大衍之數其八卦定吉¶
凶吉凶生大業之説則又不言其所以合大衍之數之¶
意又何謂哉杜預言其最踈班固誤以為最宻隋志言¶
其辨而非實班固惑之遂採以為志其謂是歟(厯譜乃/曰以某)¶
(法乗某法得某數始推大衍象得月法合天地/終始得閏法之類半是半非不可以盡信也)夫易春¶
秋之道未甞不貫通正不必牽合其文而強合其義亦¶
不必以春秋虛數合大衍實數也人之耳目鼻口脉絡¶
未甞不貫通而必欲強合其形則拘矣唐志厯法曰漢¶
<pb:KR3k0029_WYG_154-7b>¶
厯一本於律劉歆以春秋易象推合其數盖附㑹之説¶
也唐志之言盡之矣劉子政以五福配六極一極無所¶
附遂足之以厥罰眊之説歆盖蹈其父説矣向以王¶
鳯擅權之故而推洪範之應其意則忠歆以王莽即真¶
之故而多為附㑹之談其意則佞此尤不可不辨者也¶
大衍厯一行倚大衍之數立推歩之法是一行求合於¶
大衍者也非大衍合一行之數也大衍之數無窮倚此¶
數立此法庶乎其有所據依亦猶太初以律起厯之意¶
<pb:KR3k0029_WYG_154-8a>¶
也一行厯本議曰天數五地數五五位相得而各有合¶
所以成變化而行鬼神也此易繫之文一行舉以為議¶
厯之本蓋其意所主在乎五位相得而各有合之一言¶
是以推而廣之無徃而不合也歐陽修志唐厯曰厯起¶
於數數者自然之用也其用無窮而無所不通以之於¶
律於易皆可合也是亦一行之意歟雖然一行亦豈能¶
外諸厯家之法而獨推大衍而為法歟一行變諸家之¶
法之名而從大衍之數也諸厯雖不倚大衍以立法而¶
<pb:KR3k0029_WYG_154-8b>¶
其中亦有與大衍暗合者矣一行之言曰天數始於一¶
地數始於二此即易繫天一地二之說諸厯之所同用¶
也所謂天數中於五地中於六為二中此即班固志五¶
六者天地之中合之說也所謂天數終於九地數終於¶
十為二終此即班志十九年為章歳合天地終數得閏¶
法之說也所謂天有五音所以司日地有六律所以司¶
辰此即揚子雲聲生於日律生於辰之說也此其典諸¶
家之說同者如是也自一而降為五行生數自六以往¶
<pb:KR3k0029_WYG_154-9a>¶
為五行成數一六而退極五十而增極(中極居五六之/間故六退極五)¶
(増極/也)一六為爻位之統五十為大衍之母(大衍之數五/十或者以為)¶
(五為十者一生而六成之一與六合所以為爻位之統/五生而十成之五與十合所以五與十為大衍之母也)¶
(又曰五至十則六七八九在其中間矣大衍之數五十/而六為老隂七為少陽八為少隂九為老陽皆自五十)¶
(之數之揲也故曰五十為大衍之母也自一至六則二/三四五在其中間即六爻之數也故曰一六為爻位之)¶
(統/也)成數乗生數其筭六百為天中之積(成數六七八九/十生數一二三)¶
(四五成數共成四十也生數共為十五也以四十乗十/五則是四十個十五共得六百之數也以十五乗四十)¶
(亦得六百/之數也)生數乗成數其筭亦六百為地中之積合千¶
<pb:KR3k0029_WYG_154-9b>¶
有二百以五十約之則四象周六爻也(千二百之數五/十個二十四也)¶
(四六二十四四/象周六爻也)以三十四約之則太極包四十九用也¶
(千二百之數亦得二十四個五十/也虚一不用太極包四十九用也)綜生數約中積皆十¶
五(成數四十也四十個十五則得中積/六百之數故曰成數約中積皆十五)綜成數約中積¶
皆四十(生數十五也十五個四十亦得中積六百之數/故曰生數約中積四十也十五四十乗六百之)¶
(數可也復約之而歸/于十五四十亦可也)兼而推天地之數以五位取之復¶
得二中之合也(四十與十五即五十五天數二十五地/數三十天地之數五十有五與此合也)¶
(天之中數五地之中數六也五五二十五五六三十/共成五十有五故曰以五位取之復得二中之合也)蓍¶
<pb:KR3k0029_WYG_154-10a>¶
數之變九六各一乾坤之象也(乾為九九老陽坤為六/六老隂各居其一也)¶
七八各三六子之象也(七為少陽震長男坎中男艮少/男凡三少陽也八為少隂㢲長)¶
(女離中女兊少/女凡三少隂也)故爻象通乎六十䇿數行乎四百四十¶
是以大衍為天地之樞如環之無端此一行取以為起¶
厯之法也其候卦則本乎月令(七十二候/之卦也)日卦則本乎¶
孟氏章句(十二卦主十二/月復姤之類也)定朔則本乎劉孝孫傅¶
仁均歲差則本乎虞喜何承天更積法曰演法變¶
日法曰通法改周天曰乾實此又一行變諸厯法¶
<pb:KR3k0029_WYG_154-10b>¶
之名以從大衍之類也唐志曰自太初至麟徳厯有二¶
十三家與天雖近而未宻也至於一行宻矣其倚數立¶
法固無以易也後世雖有改作皆依倣而已唐志之言¶
誠是也特其知大衍之厯倚易數之法而不知其變諸¶
厯之衍以從大衍之數是以表而出之(一行厯法有歩/中朔術發歛衍)¶
(歩日躔衍歩日躔術歩月離術歩軌漏術歩交㑹術歩/五星術是時有九執厯自西域來詔太史監翟曇悉逹)¶
(譯之陳影𤣥將以惑當時/謂一行書寫其術者妄也)¶
七十二候一年二十四氣一氣有三候初中末是也立¶
<pb:KR3k0029_WYG_154-11a>¶
春正月節也東風解凍蟄虫始振魚上冰此立春節氣¶
之三候也雨水正月中也獺祭魚鴻鴈來草木萌動此¶
雨水中氣之三候也周二十四氣則七十二候備矣一¶
行曰(卦/候)七十二候原乎周公時訓(書/名)月令雖頗有增益¶
然先後之次第則同自魏以來始載於厯然依易軌所¶
𫝊不合經義今改從古昔一行譏李淳風専用吕氏春¶
秋今也有取乎月令七十二候之說而分配以七十二¶
卦則月令未可全非也卦止於六十四而坎離震兌居¶
<pb:KR3k0029_WYG_154-11b>¶
四正宫分主四時此四卦每卦六爻四六二十四每爻¶
當一氣故此四卦分主四時而不専主於一候也其餘¶
六十卦則五卦主六候者中氣之末節氣之初共一卦¶
主之其餘四候各一卦也如中氣初候卦為公中候卦¶
為辟末候卦為侯至於節氣初候卦亦為侯中候卦為¶
大夫末候卦則為卿也五卦主六候六十卦主七十二¶
候也夫坎離震兌且不専主於一候而乾坤二卦何以¶
各主一候邪蓋六十卦之中所謂辟者君也君主十二¶
<pb:KR3k0029_WYG_154-12a>¶
月中氣也子復丑臨寅泰卯大壯辰夬已乾午姤未遯¶
申否酉觀戌剥亥坤此十二卦主十二月中氣故乾坤¶
居己亥之位也以十二卦分配十二月孟氏章句也乾¶
六爻俱為陽一陽生於子而極於巳為六陽故乾居巳¶
位坤六爻俱為隂一隂生於午而極於亥為六隂故坤¶
居亥位也一陽生為復二陽生為臨三陽為泰四陽為¶
大壯五陽為夬六陽為乾乾之所生凡五卦也一隂生¶
為姤二隂生為遯三隂為否四隂為觀五隂為剥六隂¶
<pb:KR3k0029_WYG_154-12b>¶
為坤坤之所生凡五卦也乾坤雖分主乎一候而十二¶
中氣皆乾坤之所生也不特此也六十卦可以配七十¶
二候一卦六爻當一日六六三十六以之分配三百六¶
十日可也京房推六十卦直日悉是道也¶
辰角見而雨畢天根見而水涸木見而草木節解駟見¶
而隕霜火見而清風戒寒此周語單子之言也按星圗¶
角東方宿也八月日月所㑹之辰(日月㑹于此時/時雨可以畢矣)天根¶
氐星本亦氐也駟房星也房星一名天駟也火心星也¶
<pb:KR3k0029_WYG_154-13a>¶
八月九月十月之間日月㑹于角氐房心之次故為雨¶
畢水涸霜降戒寒之候也所謂見者非見於南方也乃¶
以日月所㑹言之晨見於東方也日月常合朔於東方¶
於合朔之時角氐房心之宿隨天左旋一晝夜而周遍¶
與日月㑹于合朔之所故曰日在角日在氐日在房也¶
(合一行/日度議)¶
日躔(連前日度嵗差/説後一叚亦同)一行既有日度議復有日躔議度¶
與躔豈有異哉盖日有度月有道言其大數也日躔有¶
<pb:KR3k0029_WYG_154-13b>¶
盈縮緩急月離有進退先後言其所經所歴處也(離附/麗也)¶
(或日相離/逺之離)合而言之則皆於日月所行之所而見之也¶
一行曰劉焯立盈縮躔衰術李淳風因之更名曰躔差¶
凡隂陽往來馴積而變日冬至其行最急急而漸遲夏¶
至其行漸舒舒而漸急急極而寒舒極而燠得其中則¶
雨暘之氣也(謂春分/秋分)夫一行所謂日躔有舒急之異者¶
何也周天三百六十五度冬至之時夜之所占度多日¶
之所占度少度少則日短廹故曰其行急也夏至之時¶
<pb:KR3k0029_WYG_154-14a>¶
夜之所占度少日之所占度多度多則日舒長故云其¶
行最舒也春秋二分日夜停適故云其行及中也所謂¶
躔衰躔差者或自急而漸舒或自舒而漸急或在乎舒¶
急之中也以氣候之以景測之而求其盈縮之所加則¶
可知矣一行曰以二十四氣晷景考日躔盈縮而宻加¶
于時盖謂此也觀乎此則日度日躔似同而異矣(應劭/注漢)¶
(志曰日躔月離躔經也/離逺也臣瓉曰離歴也)¶
冬至日景有長短日景長短其地不同一行言之詳也¶
<pb:KR3k0029_WYG_154-14b>¶
(見天文/志抄)地茍不易則二至晷景長短有常景或無常則¶
合朔厯差而已一行中氣議曰比年景候長短不均由¶
加時有早晏行度有盈縮也其晷漏例畧又曰日行有¶
南北晷漏有長短然二十四氣晷景徐不同者句股使¶
然也一行於是立為四術反覆相求消息同率旋相為¶
中以合九服之變又按宋元嘉十年何承天以土圭測¶
景知冬至已差三日其後劉孝孫以甲子元厯推筭凡¶
冬至之日常與景長之日符合然則冬至之景極長夏¶
<pb:KR3k0029_WYG_154-15a>¶
至之景極短地茍不易歴茍不差斯無異同之辨矣¶
黄帝合而不死名察發斂此武帝議厯之詔也應劭曰¶
言黄帝造厯得仙名孟康曰黄帝作厯終而復始故曰¶
不死如名春夏為發秋冬為歛晉灼引蔡邕天文志曰¶
名察斂發以行日月以歩五緯臣瓉曰黄帝與神合契¶
登仙故曰合而不死題名宿度候察進退即史記曰名¶
察宿度之謂也當以蔡邕臣瓉之言為是¶
晦朔弦望章蔀紀元東漢志曰日月謂之合朔日月相¶
<pb:KR3k0029_WYG_154-15b>¶
去近一逺三謂之弦(與日相近一分相逺三分則月形/半成如弦之直也以一月論之近)¶
(一分七日餘也逺三分二十一日餘/也故上弦初七八下弦二十二三)日月相與為衡分¶
天之中謂之望(日與月/對望也)以月及日光盡體伏謂之晦(隂/近)¶
(陽則晦二十/九三十日也)天一晝夜而運過星從天而西日違天而¶
東日行與天運周在天成度在厯成日日周于天四時¶
備成攝提遷次(攝提斗杓端/所直之星也)青龍移辰(東方/七宿)謂之嵗歲¶
首至也(冬至為嵗首也日/月初躔于星紀也)月首朔也至朔同日謂之章¶
(十九年為章冬至在朔/日也不必是甲子日也)至朔同在日首謂之蔀(四章為/蔀七十)¶
<pb:KR3k0029_WYG_154-16a>¶
(六年也日首者甲子日所謂十一/月甲子夜半朔旦冬至有辨在前)蔀終六旬謂之紀(二/十)¶
(蔀為紀千五/百二十年)歲朔又復謂之元(三紀為元四千五百大/數也即馬遷三紀之意)¶
章(章中/章月)諸志並以十九年為一章之嵗以一嵗為十二¶
中殊無異論有所謂章中者一年二十四氣其十二氣¶
為中氣總計十九年之中凡得幾中氣也其㑹中統中¶
元中並推此類筭去其曰章月者總十九年之中凡得¶
幾月也其㑹月統月元月並推此類筭去此班志之所¶
紀者然也其餘諸志又有章嵗者合上元凡計幾千年¶
<pb:KR3k0029_WYG_154-16b>¶
就筭凡得幾一十九年也(班志曰推天地終數得章數/又曰推大衍象得月法等類)¶
(半是/半非)¶
蔀(七十/六年)㑹(五百十/三年)東漢志以四章為蔀計七十六年也¶
甲子朔旦冬至則為蔀首所謂至朔同在日首之謂也¶
西漢志無蔀法惟有魯厯不正以閠餘一之嵗為蔀首¶
之語(前/志)又有㑹月六者六千三百四十五月也計得五¶
百十三年即太史五百年大變之説也三㑹而得統統¶
即紀也紀一千五百二十年也九㑹而復元即四千六¶
<pb:KR3k0029_WYG_154-17a>¶
百一十七年為元也即太史公三統大備之意也(餘見會/歳解)¶
紀太史公以一千五百年為紀東漢志以二十蔀為紀¶
計一千五百二十年也西漢志以一千五百三十九年¶
為統統即紀也其數不同何也太史公言小變中變大¶
變之綱也東漢志以章蔀實數推去則加多太史公二¶
十年也班志除出閏月亦以年計之則又加多東漢志¶
十九年大略則同耳其晉志羌岌以元法為演紀法唐¶
一行以元法為演紀法是又當以元法推之與此不可¶
<pb:KR3k0029_WYG_154-17b>¶
同日語也其劉洪以五百八十九為紀法楊偉以千八¶
百四十三為紀法之類各以上元之數不同故紀法亦¶
有多寡之異也¶
元(入元百单六年為百六之厄四百八十年為陽九之/會六八四十八也其時則有九年之旱太史公曰百)¶
(年中變言其大數也邵氏皇極經世/言堯湯水旱為天數以元㑹推也)太史公以千五百¶
年為紀三紀而大備是以四千五百年為元也東漢以¶
四千五百六十年為元又以章蔀紀實數推之則加多¶
太史公六十年也前漢志以四千六百一十七年為元¶
<pb:KR3k0029_WYG_154-18a>¶
者除出閠月亦以年計之則又加多東漢志五十七年¶
前志又曰元嵗之閠隂陽災經歲四千五百六十年災¶
歲五十七年者謂五十七年為陽九百六也(注四百八/十年陽九)¶
(之㑹入元百/单六年有厄)陽九陽七陽五陽三隂九隂七隂五隂三¶
皆災嵗也除五十七年為災嵗其經歲四千五百六十¶
年正與東漢志一元之數同此太史公班固范曄論元¶
法之正者其有變其法而求上元如劉歆三統自太初¶
元年距上元十四萬三千一百二十七嵗晉王朔之元¶
<pb:KR3k0029_WYG_154-18b>¶
法九萬七千年之類皆積筭以起厯耳非三紀大備之¶
正數也(詳已見歴元説又羗岌以元為紀一行謂之演/紀劉洪謂之乾洪非惟其數不同其名亦異矣)¶
日法(以班志/為祖)班志統母日法八十一分者黄鍾律長九¶
寸九寸八十一分為一日之法此林鍾太蔟三統損益¶
之數所自生故曰統母也又八十一章為一元元即統¶
也八十一章自八十一分始故曰統母也一日為八十¶
一分是一度為八十一分也東漢志日法四分晉志劉¶
洪乾象厯日法四百五十七楊偉景初厯日法四千五¶
<pb:KR3k0029_WYG_154-19a>¶
百五十九凡此等類皆隨意立法以增減之耳大抵日¶
法數多則為日度之密率也日法數少則為日度之約¶
率也一行更日法為通法其歸一揆也¶
月法班志曰如日法得一則一月之數蓋日法八十一¶
分也如日法而得一者三分日法而得其一是得二十¶
七分也月行止二十七日已周天(見前日月/度餘說)其餘者為¶
月餘此一月之日數也至於前漢月法則三千三百九¶
十二唐戊寅厯月法則三十八萬四千有奇意者各垂¶
<pb:KR3k0029_WYG_154-19b>¶
一法以推之如日法之不齊也¶
閏法十九年為一章一章七閏終天地之數得閏法天¶
數終於九地數終於十故十九年而會餘分之終窮置¶
七閏也諸志皆同後志有餘朔即閏月也有中餘即中¶
氣之餘也前志有滅没者冬至前一日没日也無分為¶
没一行曰古以中氣所盈為没没偕盡為滅¶
㑹數會月㑹歳班固志㑹數四十七者羌岌云日月八¶
百九十三歲凡四十七㑹分盡此之謂也班志又云五¶
<pb:KR3k0029_WYG_154-20a>¶
十五為朔望之㑹以四十乘五十五之數得會月六千¶
三百四十五實計五百一十三年也三㑹而得統實計¶
一千五百三十九也統與東漢統法同九復而復元(實/計)¶
(四千六百一/十七年也)復元復得元法也即歲朔又復謂之元之¶
說也范志有蔀㑹元㑹晉志有㑹通㑹率大抵皆以冬¶
至日月所㑹之次求之耳(又有通法者諸志立數皆不/同一行又更日法為通法)¶
周至班志云周至五十七三閏法得周至者閏法十九¶
年為章也三個十九則五十七年也五十七年一甲子¶
<pb:KR3k0029_WYG_154-20b>¶
將周也¶
周天范志宗昕議云元法定而後定日法日法定而後¶
定周天則知周天以日法而定之也班志周天五十六¶
萬二千六百餘范志周天千四百六十一晉志劉洪乾¶
象厯周天二十一萬五千有奇羌岌三紀厯周天八十¶
九萬五千有奇唐志一行更名周天曰乾實是當計其¶
元法之多寡而求其日法斗分之不同可也¶
月周班志曰月周二百五十四八章月加閏法得月周¶
<pb:KR3k0029_WYG_154-21a>¶
者閠法十九年為章也日一年一周天十九年十九周¶
也月二十七日強一周天十九年二百五十四周也復¶
㑹于端是為月周也東漢志月周千一十六羌岌厯月¶
周三萬三千七百有竒或以章歳計之或以紀嵗計之¶
或以蔀嵗計之也¶
通法諸法並有通法立數不同李淳風麟徳厯有總法¶
一行厯有通法積嵗如月分之數而後閠餘皆盡又曰¶
以日法為通法其更變又不同矣¶
<pb:KR3k0029_WYG_154-21b>¶
䇿餘䇿餘者乾坤二篇之䇿萬有一千五百二十當萬¶
物之數班志筭日月五星之㑹而復於太極上元一隂¶
一陽各萬有一千五百二十當萬物氣體之數以其餘¶
者為䇿餘也班志一元凡餘八千八十一行大衍法總¶
嵗終没分謂之䇿餘亦此意也一行又云乾坤之䇿為¶
日度之凖故䇿餘十有二中所盈也歲分曰䇿實氣䇿¶
曰三元月䇿曰四象候䇿曰天中卦䇿曰地中一行揲¶
蓍以起厯故其䇿筭尤詳也¶
<pb:KR3k0029_WYG_154-22a>¶
小周大周天三木地四金以三乗四則四三十二年是¶
為歲星小周也坤之䇿一百四十四以小周十二年之¶
數乗坤之䇿一百四十四則是十二個一百四十四也¶
十二個一百四十四則共成一千七百二十八年是嵗¶
星大周之數也故前漢志云五勝相乗以生小周以小¶
周乗乾坤之䇿而為大周正此謂也金克木故以木三¶
而乗金四是為四三十二而得歲星十二年一周天之¶
數謂之小周以小周乗坤而得大周之年數也熒惑六¶
<pb:KR3k0029_WYG_154-22b>¶
十四嵗小周乗乾象則萬三千八百二十嵗為大周○¶
土木相乗而合經緯為三十是為鎮星小周小周乗坤¶
䇿則為四千三百二十是為鎮星歲數○金火相乗為¶
八又以火乗之為十六而小復小復乗乾䇿為三千四¶
百五十六是為太白歲數水星六十四年小復乗坤䇿¶
九千二百十六嵗大周皆周五行相勝則相乗也諸志¶
並有小周大周特其所周之數不同由入元之年不同¶
也¶
<pb:KR3k0029_WYG_154-23a>¶
一行五星議歳星自商周迄春秋之季率百二十餘年¶
而超一次至戰國其行浸急及漢哀平間八十四年而¶
超一次因以為常此其與餘星異也姬氏出於威靈仰¶
之精受木行正氣歳星主農祥后稷憑焉故周人常閱¶
其禨祥而觀善敗其始王也次於鶉火以逹天黿及其¶
衰也淫於元枵以害鳥帑(左氏/傳)又其後也歲星之行於¶
上而侯王不寧於下則木緯失行之勢宜極於大運之¶
中理數然也唐開元十二年上距西漢和平三年七百¶
<pb:KR3k0029_WYG_154-23b>¶
五十年考其行度猶未甚盈縮則哀平後不復歳星漸¶
差也春秋僖公六年歳隂在卯歲星在析木昭公三十¶
二年亦歲隂在卯歲星在星紀三統厯因以為起一次¶
之率考其實猶百二十餘年超一次近代諸厯以八十¶
年齊之或行速而用緩率故或差三次於古或差三次¶
於今一行因謂歲星差合術且曰五事感於中而五行¶
之祥應於下五緯之變彰於上王者失典刑之正則星¶
辰之亂行汨彛倫之叙則天事為之無象當其亂行無¶
<pb:KR3k0029_WYG_154-24a>¶
象又可以厯紀齊乎故襄公二十八年歲在星紀而滛¶
于𤣥枵至三十年始及陬訾之口超次而前二年守之¶
其餘皆此類也又曰五星留逆伏見之數表裏盈縮之¶
行皆係之於時而象之於政不然皇天何以隂隲下民¶
警悟人主哉近代筭者昩於象占者迷於數覩五星失¶
行皆謂之厯舛故校厯必稽古記註入氣行度上下相¶
距反復相求茍獨異常失行可知矣¶
　一行既謂五星失行不可以厯紀齊覩五星失行者¶
<pb:KR3k0029_WYG_154-24b>¶
　亦不可歸罪於厯舛猶且詳為嵗星差合之術(如損/益率)¶
　(進退積/之類)又參較諸厯五星行度數百事其故何也太¶
　史之言曰五星失軌度則占又曰雖有明天子必占¶
　熒惑之所在是知五星遲留伏見足以驗政治之得¶
　失故古人詳為之法也¶
五星約法晉志云羌岌所造甲子元厯五星據出見以¶
為正不係於元本然則筭歩䆒於元初約法施於今用¶
曲求其處則各有宜故作者兩設其法也嘗因羌岌之¶
<pb:KR3k0029_WYG_154-25a>¶
說而求之諸志論五星行度與小周大周之數遲留逆¶
順之率令人目眩而心不領皆由元法積數千萬之逺¶
故五星小周大周積算亦無窮盡也有能得其約法斯¶
可以指諸掌矣¶
　右日法月法㑹數通數之類不可悉紀每一厯名垂¶
　一法要其歸則一而已一行更積法(積算/之法)曰演法更¶
　日法曰通法更周天曰乾實與夫班志以紀為統羌¶
　岌以元為紀其名不齊考論其實斯可矣邊韶之議¶
<pb:KR3k0029_WYG_154-25b>¶
　曰數出於秒忽以成毫釐毫釐積以成方寸兩離既¶
　定日月離行初行成分積分成度日行一度一歲而¶
　周故為法者各行度法法有疎密兩科其歸一也斯¶
　言可以類通矣¶
總論諸厯太初厯為張夀王所詆清臺課疎密而是非¶
乃定徐禹治太初第一夀王下吏大衍厯為瞿曇撰南¶
宫說所非靈臺校簿而當否始決(大衍厯頒行說等伏/罪今侍御史李麟之)¶
(等校/之也)東漢厯元為馮晃馮光所駁熹平校議得失遂分¶
<pb:KR3k0029_WYG_154-26a>¶
(詔從蔡邕議邕/等劾光晃之罪)此厯之方行而迭相詆刺者如是也太¶
初厯是非既定而朱浮以為後天四分儀式既備劉洪¶
以為與天䟽闊班固謂三統最宻而杜預以為踈一行¶
獨指杜預之謬鄭𤣥謂乾象窮幽極妙而韓翊指其失¶
此厯行既久而遞相詆刺者又如是也其餘如祖暅之¶
非何承天劉孝孫劉焯之駁張賔王孝通李淳風之譏¶
傅仁均遞遞相非無窮已也要之兩漢之厯太初乾象¶
其最也隋唐之厯皇極大衍其冠也雖更相是非而是¶
<pb:KR3k0029_WYG_154-26b>¶
非自有定論矣然則太初乾象皇極大衍之厯果能窮¶
盡千萬年之數未及百年咸悉更變何哉杜預之言曰¶
天行不息日月星辰各運其舍皆動物也物動則不一¶
雖行度大量可得而限累日為月不得無毫毛之差厯¶
差始於毫毛積而失弦望晦朔不得不改憲從之書欽¶
天象易治厯明時言當順天以求合非為合以驗天者¶
也唐志曰四時寒暑無形而運於下日月星辰有象而¶
見於上二者常動而不息一有一無出入升降或遲或¶
<pb:KR3k0029_WYG_154-27a>¶
速不相為謀(此一句/害理)其久而不能無差忒者勢使之然¶
也故為厯者其始未嘗不精而其後多疎而不合亦理¶
所當然不合則屢變其法以求之自堯迄於唐此厯所¶
以未嘗同也杜預唐志言異世而一事也是知立推歩¶
之法者求之千萬年之上以為上元自謂無毫釐之差¶
行之未十百年而乖違已見蓋數往者無所辨而推來¶
者有所證也一行是非諸厯之得失其論甚備而唐志¶
亦稱其立法之密一行之言乃曰乾度盈虛與時消息¶
<pb:KR3k0029_WYG_154-27b>¶
告譴於經數之表變常於潛遯之中則聖人且猶不質¶
非籌䇿之所能及矣觀乎此則凡所以鈔記者姑識其¶
概焉耳¶
厯有歳差之法隂陽盈縮不齊不能無差故厯家有歲¶
差法(明道先/生文集)¶
論堯夫立差法厯象之法大抵主於日日一事正則其¶
他皆可推洛下閎作厯言數百年後當差一日其差理¶
必然何承天以其差遂立歳差法其法以所差分數攤¶
<pb:KR3k0029_WYG_154-28a>¶
在所歴之年看一嵗差者幾分其差後亦不定獨邵堯¶
夫立差法冠絶古今却於日月交感之際以隂陽虧盈¶
求之遂不差大抵隂常虧陽常盈故只於這裏差了歴¶
上若是這理所以為多堯夫之學大抵似揚雄然亦不¶
盡如之常窮味有二萬八千六百此非人所合和是自¶
然也色有二萬八千六百又非人所染畫得亦是自然¶
也獨聲之數只得一半數不行盖陽聲也只是於日出¶
地上數得到日入地下遂數不行此皆有理譬之有形¶
<pb:KR3k0029_WYG_154-28b>¶
斯有影不可謂今日之影却収以為今日之影(伊川/文集)¶
揚雄兼知法理歴不能無差今之學厯者但知歴法不¶
知厯理能布筭者洛下閎也能推歩者甘公石公也洛¶
下閎但知厯法揚雄知厯法又知厯理(文/公)¶
厯法先論太虛厯法要當先論太虚以見三百六十五¶
度四分度之一一一定位然後論天行以見天度加損¶
虛度之嵗分歲分既定然後七政乃可齊耳(黄道之差/始自春分)¶
(秋分赤道所交月道之差始自交初交中黄道所交日/出入赤道二十四度月出入黄道六度黄道一周退前)¶
<pb:KR3k0029_WYG_154-29a>¶
(所交六十分度之一是謂嵗差月道一周退前所交一/度八萬九千七百七十三分度之四萬三千五百三杪)¶
(半積二萬一千九百一十五年而嵗差周積二百二十/一月及分一千七百五十三而交道周矣又節齋曰赤)¶
(道弦𢃄天之中日道月道斜交赤道之内外其周圍長/短與赤道無差而日月毎日行度亦無盈縮進退歴家)¶
(欲求日月交㑹故以赤道為起筭之法以赤道度數而/揆之黄道則日行有盈縮焉以赤道度數而揆之月道)¶
(則月行有進退焉非日月之/行真有盈縮進退也○文公)¶
厯知三辰所在厯是書象是器無厯則無以知三辰之¶
所在無璇璣則無以見三辰之所在(同/上)¶
厯差其來有漸堯時昏旦星中於午月令差於未漢晉¶
<pb:KR3k0029_WYG_154-29b>¶
以來又差今比堯時似差四分之一古時冬至日在牽¶
牛今却在斗(同/上)¶
推厯各有所本太史公厯書説是太初然却是顓頊四¶
分厯劉歆三統厯唐一行大衍厯最詳備五代王朴司¶
天考亦簡嚴然一行王朴之厯皆止用之二三年即差¶
王朴厯是七百二十加去季通所用却依康節三百六¶
十數¶
古今厯法不同古今厯法各不同其閠法亦從而異秦¶
<pb:KR3k0029_WYG_154-30a>¶
用顓帝之厯水徳以王天下以十月為歲首故遇閏年¶
即閏九月而謂之後九月蓋取左氏歸餘於終之意近¶
得一統元厯紹興七八年間作(篇中暗用紀元/厯以統元為名)¶
　古今厯象惟推算得個隂陽消長分界耳○分野之¶
　說始見於春秋時詳見於漢志(竝同/上)¶
厯之差因日食器久必敝數久必差固也古人謂三百¶
年計厯改憲是厯之改必三百之間可也歴觀前世莫¶
有及者何其改之數也漢之厯四變而太初最密不百¶
<pb:KR3k0029_WYG_154-30b>¶
餘年而差矣人皆歸咎於當去餘分而不去矣四分減¶
之而非乾象増之而亦非何也抑有可言者太初之造¶
司馬實職之今以其書大餘小餘計之則古厯也非太¶
初也何自矛盾邪唐厯十三變而大衍最密不半太初¶
之年而差矣人皆歸咎於日法之不分矣而繼大衍者¶
推擬圗寫分而不能易者又何也抑有可言者大衍之¶
法後不能易而王朴則斬然自立一家雖失追急而不¶
緩亦難矣其源流誰自且厯之起起於斗度而疎密多¶
<pb:KR3k0029_WYG_154-31a>¶
寡悉皆不齊冬至之日厯之所生也或以為在斗或以¶
為在建或以為在牽牛或以為在女宿何耶歴之差差¶
於日食而晉唐之間凡日之有食若聚訟然訖無中者¶
則晦朔之間朓朒之微孰從而正哉宋朝之厯十餘變¶
矣邇者復以差聞今厯雖成而主上以授時在璣衡為¶
先務猶懼有闕令侍臣復驗之甚盛舉也盖聞仁宗時¶
以其厯而較之麟徳厯大分餘者三十有竒小分餘者¶
七十有竒今日之厯將縮之將衍之耶諸君其推之以¶
<pb:KR3k0029_WYG_154-31b>¶
易證之以律明之以春秋而裁之以太元為今日厯之¶
本此星翁厯官事毋泛毋畧(東莱/文集)¶
　¶
　¶
　¶
　¶
　¶
　羣書考索續集卷二十三¶
