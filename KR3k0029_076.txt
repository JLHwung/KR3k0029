# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.839506
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷十
<pb:KR3k0029_WYG_076-1a>¶
欽定四庫全書¶
　羣書考索後集卷十¶
　　　　　　　　　　　　宋　章如愚　編¶
　　官制門¶
　　　秘書¶
周外史掌四方之志三皇五帝之書　漢圖籍所在有¶
　石渠石室延閣廣内貯之於外府又有御史中丞居¶
　殿中掌蘭臺秘書及麒麟天禄二閣蔵之於内禁後¶
<pb:KR3k0029_WYG_076-1b>¶
　漢圖書在東觀桓帝始置　祕書監掌典圖書古今¶
　文字考合同異屬太常¶
魏武帝置祕書令典尚書奏事　文帝置中書令而祕¶
　書改令為監掌藝文圖籍之事初屬少府自王肅為¶
　監乃不屬其蘭䑓亦蔵書籍而御史掌之魏薛夏云¶
　蘭䑓為外臺祕書為内閣晉武帝以祕書併入中書¶
　省著作之局不廢　恵帝復别置祕書監併統著作¶
　局掌三閣圖書自是祕書之府始居於外　梁曰祕¶
<pb:KR3k0029_WYG_076-2a>¶
　書省　後周祕書監亦領著作監修國史　隋祕書¶
　省領著作太史二曹後又改監為令¶
唐武徳初改為監龍朔二年改祕書省為蘭臺改監為¶
　太史天授初改祕書省為麟閣　神龍初復掌經籍¶
　圖書領著作太史二局通判省事其後國史太史分為¶
　别曹而祕書省但主書繕勘校而已¶
宋太平興國始建昭文館史館集賢院皆總為崇文院¶
　及端拱初建祕閣擇三館書籍真本并内出古畫墨¶
<pb:KR3k0029_WYG_076-2b>¶
　迹蔵之亦在崇文院中淳化中詔祕閣次三館祕書¶
　省仍𨽻京百司時祕書雖有監少監丞郎校書郎正¶
　字著作郎佐皆以為寄禄官常帶出入郎官至祕書¶
　監有特令供職者有以他官兼領有以判祕閣官兼¶
　判者　至道中宋白始以翰林兼祕書監祥符中楊¶
　億乃以祕書監判祕閣兼祕書省事凡邦國經籍圖¶
　書悉歸祕閣而祕書所掌掌祭祀祝版而已　元豐¶
　正名既罷館職盡以三館職事歸省祕書省置祕書¶
<pb:KR3k0029_WYG_076-3a>¶
　省職事官自監少至正字不領他局初除龍圖閣學¶
　士王勝之為祕書監時寄禄官已正議大夫盖金陵¶
　欲重此選又勝之雅有文學故也¶
監掌書籍圖史天文厯數之事屬有五著作佐郎祕書¶
　校書正字各以職𨽻長貳惟日厯非編脩官不預¶
　元祐中復置館職已而随官資除授或預内外職任¶
　不必専在館中　紹聖初罷之　宣和初改元豐之¶
　制増為十八員以倣登瀛洲之數　建炎三年罷¶
<pb:KR3k0029_WYG_076-3b>¶
　紹興元年復置五年立定十八人為額太史局文徳¶
　殿鐘漏所𨽻焉　隆興元年詔監少丞外以七員為¶
　額二年詔依祖宗舊法更不立額¶
少監(隋煬帝置後改為令唐龍朔中改為侍郎尋復太/)¶
　(極中増少監為二員宋元豐初除葉均繼除孫覺皆/)¶
　(一時選也/)掌秘書圖籍國史天文歴數之事¶
丞(魏武帝置祕書令及丞典尚書奏事黄初中有左右/)¶
　(二丞後省晉復置齊梁尤重後周栁蚪為祕書丞時/)¶
<pb:KR3k0029_WYG_076-4a>¶
　(祕書&KR2198;領著作不參史事因蚪為丞始令監掌唐龍朔/)¶
　(中改為蘭臺大夫尋復宋淳化中詔祕書丞仍舊惟/)¶
　(無定員及不専職分莅中外之任元豐正名始定為/)¶
　(職事官下並同/)掌參領書籍國史天文厯數之事(元/)¶
　(豐制/)¶
祕書郎(後漢馬融為祕書郎詣東觀典校書魏武嘗以/)¶
　(劉邵為之晉掌中外三閣經書校閱脫誤亦謂之郎/)¶
　(中武帝分祕書圖籍為甲乙丙丁四部使祕書郎中/)¶
<pb:KR3k0029_WYG_076-4b>¶
　(四人各掌其一宋齊尤為美職皆為甲族起家之選/)¶
　(待次入補其居職例十日便遷齊梁末多以貴人子/)¶
　(弟為之無其才實北齊又謂之郎中隋祖諱忠除中/)¶
　(字唐分判校冩功程事龍朔中改為蘭臺郎尋復舊天/)¶
　(授初曰麟臺郎尋亦復舊唐祕書郎三人掌四部圖/)¶
　(籍皆有三本一曰正二曰副三曰貯/)校冩分貯集賢¶
　院史館昭文館祕閣經籍圖書則祕書郎主之(元豐/)¶
　(制見上/)　(元祐四年祕書郎並除陞朝知縣已上資/)¶
<pb:KR3k0029_WYG_076-5a>¶
　(序人任滿除集賢校理紹聖初罷校理/)¶
校書郎(漢之蘭臺及後漢東觀皆蔵書之室當時文學/)¶
　(之士校書其中故有校書之職後於蘭臺置令史又選/)¶
　(他官入東觀乃令典校祕書或撰述傳記盖有校書/)¶
　(之任而未為官也故以郎居其任則謂之校書郎以/)¶
　(郎中居其任則謂之校書郎中當時重其職故學者/)¶
　(稱東觀為老氏蔵室道家蓬莱山至魏始置祕書校/)¶
　(書郎後周屬春官之外史唐掌讐校典籍為文士起/)¶
<pb:KR3k0029_WYG_076-5b>¶
　(家之良選其𢎞文崇文館著作司經局並有校書之/)¶
　(官皆為美職而祕書省為最唐校書郎掌讐校典籍判/)¶
　(正文字皆辨其紕繆以正四庫之國史焉/)編緝校正¶
　定其脱誤則校書郎主之(元豐制見上建炎罷紹興/)¶
　(復置又參酌舊制必召試學士院而後命之/)¶
正字(後漢桓帝初置祕書監掌圖書古今文字考合同/)¶
　(異其後監令掌圖籍之紀監述作之事不復専文字/)¶
　(之任矣今之正字盖令監之遺職校書之通制歴代/)¶
<pb:KR3k0029_WYG_076-6a>¶
　(無聞北齊集書省掌諷議有正書祕書省司經籍有/)¶
　(正字隋四人唐因之掌刋正文字其官資輕重與校/)¶
　(書郎同貞元八年屬集賢殿/)編緝校正定其脱誤則正¶
　字主之(元豐制見上建炎罷紹興復置又參酌舊制/)¶
　(必召試學士院而後命之也/)¶
著作佐郎(漢東京圖書悉在東觀故使名儒碩學入直/)¶
　(東觀撰述國史謂之著作東觀皆以他官領焉盖有/)¶
　(著作之任而未嘗為官員也魏明帝太和中始置著/)¶
<pb:KR3k0029_WYG_076-6b>¶
　(作郎官𨽻中書省専掌國史後置佐著作郎官𨽻中/)¶
　(書省専掌國史後又置佐著作郎亦屬中書晉祕書/)¶
　(監自調補之元康詔曰舊著作舊屬中書今祕書既/)¶
　(典文籍宜改中書著作為祕書著作於是改𨽻祕書/)¶
　(後别自置省謂之著作省而猶隸祕書著作郎一人/)¶
　(謂之大著作専掌史任佐著作郎始到職必撰名臣/)¶
　(傳一人宋齊以来遷佐於下謂之著作佐郎亦掌國/)¶
　(史集注起居梁初周捨裴子野皆以他官領其職與/)¶
<pb:KR3k0029_WYG_076-7a>¶
　(大著作同陳為令僕子弟起家之選後周屬春官之/)¶
　(外史唐為著作局亦屬祕書省龍朔改著作郎為司/)¶
　(文郎中佐郎為司文郎尋復舊初著作郎掌修國史/)¶
　(及製碑頌之屬分刋局事佐郎貳之徒有撰史之名/)¶
　(而實無其任其任盡在史舘其屬有校書正字/)掌脩¶
　纂日厯祭祀祝辭則著作郎佐主之(元豐制見上/)¶
　(初除林希為大著豐稷為小著皆一時選也/)¶
經筵　周官師氏掌以媺詔王保氏掌諫王惡　漢武¶
<pb:KR3k0029_WYG_076-7b>¶
　時兒寛見帝語經學　宣帝甘露三年詔諸儒講論¶
　五經於石渠閣光武平隴蜀後數引公卿郎將講論¶
　經理建武五年受尚書通大義毎朝令桓榮敷奏經¶
　義　顯宗時張酺以尚書教授數講於御前　肅宗¶
　即位引酺㑹庭中使酺講尚書一篇建初四年會諸¶
　儒于白虎觀講五經同異帝親臨决如石渠故事¶
　靈帝詔三公選通尚書章句舉楊賜侍講于華光殿¶
唐太宗時置𢎞文館精選天下文學之士又命孔頴逹¶
<pb:KR3k0029_WYG_076-8a>¶
　講五經正義　𤣥宗開元十三年改麗正脩書院為¶
　集賢殿書院選耆儒日一人侍讀以質史籍疑義置¶
　集賢院侍讀學士侍讀直學士褚元量馬懐素為侍¶
　講毎入闕門則令乗肩輿以進親自迎送以申師資¶
　之禮韋處厚通五經義穆宗詔入為翰林侍講學士¶
宋太祖召趙孚對後殿講周易又召王昭素對便殿令¶
　講易乾卦　太宗太平興國八年用吕文仲為侍講¶
　又幸國子監孫奭講尚書　真宗咸平元年召崔頥¶
<pb:KR3k0029_WYG_076-8b>¶
　正講尚書於景福殿又於苑中説大禹謨以年老致¶
　仕仍充直講二年以楊徽之夏侯嶠並為翰林侍讀¶
　學士侍讀學士邢昺為翰林侍講學士先是侍講朱¶
　崇首置此職擇耆舊以充其選班次如翰林學士設¶
　直廬於祕閣侍讀更直　仁宗天聖元年上始御崇¶
　政殿召翰林侍講孫奭馮元講論語初詔雙日至是¶
　隻日亦詔講讀六年又命孫奭講尚書　景祐元年¶
　以賈昌朝趙希言王宗道楊安國並為崇政殿説書¶
<pb:KR3k0029_WYG_076-9a>¶
　日以二人入侍講院崇政説書自此始　慶厯三年¶
　詔御史中丞侍講延英閣故事中丞無預經筵者以¶
　昌朝善於講論特詔之四年命曽公亮講毛詩王洙¶
　讀祖宗聖政録丁度讀前漢書初元昊叛罷讀至是¶
　復命講讀　皇祐三年御延英閣讀易又御集賢閣¶
　講易英宗時御邇英閣召講經史　元豐官制廢翰¶
　林侍讀侍講學士但以為兼官必侍從以上兼之其¶
　秩卑資淺則為説書嵗春二月至端午日秋八月至¶
<pb:KR3k0029_WYG_076-9b>¶
　長至日遇隻日入侍邇英閣輪官講讀　元祐七年¶
　復増學士之號　元符元年省¶
神宗時司馬光進讀通鑑漢賈山䟽因言從諫之美拒¶
　諫之禍又讀通鑑漢紀至曹參代蕭何為相一遵何¶
　規矩上曰使漢常守何之法久而不變可乎光曰不¶
　獨漢也夏商周之子孫茍能守法雖至今存可也¶
　建炎二年三月甲午詔經筵講論語讀資政通鑑至¶
　四月庚申上諭宰執曰故事自五月至八月罷講筵¶
<pb:KR3k0029_WYG_076-10a>¶
　朕以寡昧履兹艱難方夙夜孜孜於經史若如故事¶
　則累月當廢疑義無所質朕欲勿罷可乎羣臣皆稱¶
　善於是詔勿罷講筵(聖政/)　宋朝講讀官初未有定¶
　制　太宗始命吕文仲為侍讀繼而加翰林學士侍¶
　讀　真宗時乃特置翰林侍讀學士班次翰林學士¶
　舊講讀官毎見先賜坐暫起講復坐　仁宗富於春¶
　秋乃令儒臣並就御案遂為故事王安石以為道之¶
　所存禮亦加重請復賜坐不行程頥為侍讀請坐不¶
<pb:KR3k0029_WYG_076-10b>¶
　從　元祐間蘇頌為侍講請如慶厯故事詔講讀官遇¶
　不講日各進漢故實二事¶
崇政殿説書宋景祐元年置以賈昌朝為之　四年改¶
　為天章閣侍讀　慶厯二年以趙師民預講官復為¶
　崇政殿説書(分紀/)盖秩卑資淺則為説書不兼侍講¶
　元祐間范純夫乃以著作佐郎兼侍講司馬公休又¶
　嘗以著作佐郎兼侍講前世所未有也(吕原明家塾/)¶
　(廣記/)　崇寜中初除説書二人皆以隐逸起蔡宗吕¶
<pb:KR3k0029_WYG_076-11a>¶
　瓘仍遂其性詔以士服随班朝謁入侍(同前/)¶
職名宋之制有士曰殿學士曰閣學士曰雜學士曰待¶
　制曰殿撰曰修撰曰直閣殿學士士有觀文有資政¶
　有端明資望極峻無吏守無典掌惟出入侍從備顧¶
　問¶
觀文殿大學士非宰相不除　皇祐元年詔置觀文殿¶
　大學士寵待舊相今後須曽任宰臣乃得除授時賈¶
　昌朝由使相右僕射觀文殿大學士判尚書都省觀¶
<pb:KR3k0029_WYG_076-11b>¶
　文殿置大學士自昌朝始　三年詔班在觀文殿學¶
　士之前六尚書之上(會要/)　自是嘗任宰相者出必¶
　為大學士　熈寜中韓絳宣撫陜西河東得罪罷守¶
　本官四年用明堂恩授觀文殿學士宰相不為大學¶
　士自絳始(續㑹要/)¶
觀文殿學士以寵輔臣之去位者　觀文殿即舊延恩¶
　殿初為文明殿學士(四朝國史/)　慶厯七年宋庠言¶
　文明殿學士稱呼正同真宗諡號兼禁中本無¶
<pb:KR3k0029_WYG_076-12a>¶
　此殿額其學士理自當罷乞擇見今正朝或¶
　祕殿以閣學士易之乃下詔改為紫宸殿學¶
　士以參知政事丁度為之(㑹要/)　時學士多以殿名¶
　為官稱丁遂稱曰丁紫宸(歸田録/)　八年御史何郯¶
　以為紫宸不可為官稱於是改延恩殿為觀文殿¶
　歐陽公云觀文乃隋煬帝殿名理宜避之盖當時不¶
　知然則朝廷之士果不可以無學也　即殿名置學¶
　士(㑹要/)以丁度為之(東齋記事/)自後非曽任執政者¶
<pb:KR3k0029_WYG_076-12b>¶
　弗除(續㑹要/)　熈寜中王韶以熈河功元豐中王陶¶
　以宫僚雖未歴三府亦除是職盖異恩也然韶猶兼¶
　端明殿龍圖閣學士(續㑹要/)¶
資政殿大學士學士亦以寵輔臣之去位者　資政殿¶
　在龍圖閣之東序　景徳二年王欽若罷參政後真¶
　宗時置資政殿學士以寵之在翰林學士下侍讀學¶
　士上　十二月復以欽若為資政殿大學士班在文¶
　明殿學士之下翰林學士承㫖之上資政殿置大學¶
<pb:KR3k0029_WYG_076-13a>¶
　士皆自欽若始　景祐元年詔資政殿學士薛奎班¶
　在翰林學士承㫖之上(薛奎事見實録/)　康定二年¶
　右正言梁適請遵先朝故事定以員數康定詔大學¶
　士置二員學士三員(㑹要/)　舊制資政殿大學士學¶
　士並以寵朝臣之去位者　元豐中韓維陳薦皆以¶
　東宫舊臣故特授焉(㑹要/)¶
端明殿學士惟學士久次者始除近嵗以待簽樞云¶
　端明殿即西京正衙殿也(退朝録/)　後唐天成元年¶
<pb:KR3k0029_WYG_076-13b>¶
　明宗即位之初四方書奏命樞宻使安重誨進讀懵¶
　於文義孔循獻議始置端明殿學士命馮道趙鳳俱¶
　以翰林學士充班在翰林學士上後有轉改止於翰¶
　林學士内選任初如三舘例職在官下趙鳯轉侍郎¶
　諷任圜特移職在官上後遂為故事　晉天福五年¶
　廢開運元年復(五代史/)¶
　宋太宗時程侍郎羽為之後随殿名改為文明殿學¶
　士慶厯中改文明為紫宸復改紫宸為觀文(其改置/)¶
<pb:KR3k0029_WYG_076-14a>¶
　(本末見觀文殿/)明道二年改承明為端明復置端明¶
　殿學士以翰林侍讀學士宋綬為之在翰林學士之¶
　下大抵宋朝皆以翰林兼領不以翰林兼領者唯程¶
　戡王素乃特拜也自明道訖元豐無前執政為之者¶
　近来以待學士之久次者元豐中以前執政為之自¶
　曽孝寛始以見任執政為之自王安禮始(㑹要/)　政¶
　和中嘗改為延康殿(職畧/)　建炎二年都省言延寜¶
　殿學士舊係端明殿學士詔依舊(中興㑹要/)近拜簽¶
<pb:KR3k0029_WYG_076-14b>¶
　樞者多領焉¶
閣學士雜學士宋庶官之外别加職名所以厲行義文¶
　學之士髙以備顧問其次與議論典校讐得之為榮¶
　選擇尤慎元豐中修三省寺監之制其職並罷滿嵗¶
　補外然後加恩兼職直龍圖閣省郎寺監長貳補外¶
　或領監司帥臣則除之待制雜學士給諫以上補外¶
　則除之係一時恩㫖非有必得之理(奏議/)　元祐二¶
　年詔増復館職及職事官並許帶職尚書二年加直¶
<pb:KR3k0029_WYG_076-15a>¶
　學士中丞侍郎給舍諫議通及一年加待制　紹聖¶
　三年詔職事官罷帶職非職事官仍舊(㑹要/)¶
待制　唐永徽中命𢎞文館學士一人日待制于武徳¶
　殿西門¶
　文明元年詔京官五品以上清官日一人待制于章¶
　善明福門¶
　先天末又命朝集使六品以上二人随仗待制¶
　代宗永㤗時勲臣罷節制無職事皆待制于集賢門¶
<pb:KR3k0029_WYG_076-15b>¶
　凡十三人崔祐甫為相建議文官六品以上更直待¶
　制其後著令正待制官日二人　開元中毎日以六¶
　品以上清官兩人待制於衙内(唐職林/)　據紀元云¶
　永徽中詔許敬宗毎日待制于武徳殿此始有待制¶
　之名　永泰元年敕裴冕等並集賢待制此始有待¶
　制之所然則盖唐設官也¶
　宋景徳元年置龍圖閣待制以杜鎬戚綸充並依舊¶
　充職　祥符二年詔班視知制誥列其下　元祐令¶
<pb:KR3k0029_WYG_076-16a>¶
　從四品掌侍從備顧問有所獻納則請到或奏對(續/)¶
　(㑹要/)¶
龍圖閣　宋大中祥符中建龍圖閣在㑹慶殿西偏北¶
　連禁中閣東曰資政殿西曰述古殿閣上以奉太宗¶
　御書御製文集及典籍圖畫寳瑞之物(㑹要/)及宗正¶
　寺所進屬籍世譜(四朝志/)有學士直學士待制直閣¶
　學士　大中祥符三年置以杜鎬為之班在樞宻直¶
　學士之上　六年詔給䘖在本官之上(㑹要/)¶
<pb:KR3k0029_WYG_076-16b>¶
　直學士　景徳四年置以杜鎬為之班在樞宻直學¶
　士之下　祥符六年詔給衘在本官之上(㑹要/)¶
　待制　景徳元年初置以杜鎬戚綸為之並依舊充¶
　職　四年詔班在知制誥之下並赴内殿起居(㑹要/)¶
　自改官制為學士初復之職或知制誥平出除之(官/)¶
　(制舊典/)¶
　直閣　祥符九年以馮元為太子中允直龍圖閣直¶
　學士名始於此¶
<pb:KR3k0029_WYG_076-17a>¶
天章閣　天禧四年初建天章閣在㑹慶殿之西龍圖¶
　閣之北　明年仁宗即位修天章閣工畢奉真宗御¶
　製安于天章閣東曰羣玉殿西曰蘂珠殿以在位受¶
　天書祥符故曰天章取為章于天之義天聖八年置¶
　待制　慶厯七年又置學士直學士(㑹要/)又有侍講¶
　學士　慶厯七年初置在龍圖閣學士之下學士罕¶
　以命人迄於仁宗世纔王摰一人而已¶
　直學士　慶厯七年初置在龍圖閣直學士之下(㑹/)¶
<pb:KR3k0029_WYG_076-17b>¶
　(要/)¶
　待制　天聖八年初置寓直於祕閣與龍圖遞宿尋¶
　命范諷鞠詠充職(㑹要/)¶
　直閣　政和中置詳見貼職¶
寶文閣　在天章閣之東西序羣玉蘂珠殿之北即舊¶
　日夀昌閣　慶厯改曰寳文　嘉祐八年英宗即位¶
　詔以仁宗御書御集蔵于寶文閣　治平四年神宗¶
　即位始置學士直學士待制恩賜依龍圖英宗御書¶
<pb:KR3k0029_WYG_076-18a>¶
　附于閣(㑹要/)¶
　學士　治平四年初置以吕公著兼¶
　直學士　治平四年初置以邵必為之(㑹要/)¶
　待制　治平四年初置¶
　直閣　政和中置¶
顯謨閣　元符元年曾布鄧詢仁各申請建閣詔翰林¶
　學士中書舍人撰閣名五以聞續建閣蔵神宗御集¶
　以顯謨為名　徽宗建中靖國元年詔以顯謨閣為¶
<pb:KR3k0029_WYG_076-18b>¶
　熈明閣仍置學士直學士待制續奉㫖仍以顯謨為¶
　額　崇寜元年詔顯謨閣學士直學士待制如三閣¶
　故事序位在寶文閣學士直學士待制之下　三年¶
　又詔以熈寜元豐功臣圖形於顯謨閣(㑹要/)¶
　學士　建中靖國元年置¶
　直學士　建中靖國元年置¶
　待制　建中靖國元年置¶
　直閣　政和中置¶
<pb:KR3k0029_WYG_076-19a>¶
徽猷閣　大觀二年初建以蔵哲宗御集置學士直學¶
　士待制¶
　學士　大觀二年初置¶
　直學士　大觀二年初置　待制　大觀二年初置¶
　直閣　政和中置　待制　大觀二年初置¶
敷文閣　紹興十年置實録院檢討朱翌申請乞建閣¶
　以謹藏徽宗聖製詔閣以敷文為名(中興㑹要/)¶
　置閣學士直學士待制等官(職畧/)¶
<pb:KR3k0029_WYG_076-19b>¶
　學士　紹興十年置¶
　直學士　紹興十年置¶
　待制　紹興十年置¶
　直閣　紹興中置¶
煥章閣　淳熙十五年建蔵高宗御製¶
　學士　淳熈十五年置¶
　直學士　淳熈十五年置¶
　待制　淳熈十五年置初除劉國瑞也¶
<pb:KR3k0029_WYG_076-20a>¶
　直閣　淳熈十五年置¶
華文閣　慶元二年建以奉孝宗御製置學士直學士¶
　待制直閣等官¶
　學士　慶元二年置¶
　直學士　慶元二年置¶
　待制　慶元二年置¶
　直閣　慶元二年置¶
貼職　祖宗以来重之有集賢殿修撰　後改右文殿¶
<pb:KR3k0029_WYG_076-20b>¶
　直龍圖閣直祕閣三等　政和四五年二浙福建諸¶
　路監司郡守往往交通内官多以應奉有勞遷職遂¶
　有未嘗朝覲天子因忽為待制班從官者蔡京不樂¶
　　政和六年因増其目置修撰與舊為三等　曰集¶
　　英殿修撰　唐張昌齡為北門修撰孫逖為集賢殿¶
　　修撰修撰之名始於唐也　曰右文殿修撰　舊¶
　　名集賢殿政和六年御筆集賢殿無此名祕書省¶
　　殿以右文殿為名見任集賢殿修撰並改作右文¶
<pb:KR3k0029_WYG_076-21a>¶
　　殿修撰　曰祕閣修撰(同上/)置直閣與舊為六等¶
　　　曰龍圖天章寳文顯謨徽猷祕閣(置人/)¶
　　(見前/)朝廷除授自此宻矣舊貼職無雜壓¶
　　至是因増至乃定為雜壓(蔡絛國史外補/)　祥符¶
　　九年以馮元為太子中允直龍圖閣(㑹要/)直閣之¶
　　名始此(元傳/)　宋以史舘昭文舘集賢院為三舘¶
　　皆寓崇文院端拱元年置祕書於崇文院以右司¶
　　諫直史舘宋泌為直祕閣(長編/)直舘直院則謂之¶
<pb:KR3k0029_WYG_076-21b>¶
　　舘職以他官兼者謂之貼職元豐以前凡狀元制¶
　　科一任還即試詩賦各一而入否則用大臣薦而¶
　　試謂之十舘官制行廢崇文院為祕書監建祕書¶
　　閣於中自監少至正字列為職事官罷文舘直院¶
　　之名獨以直祕閣為貼職皆不試而除盖特以為¶
　　恩數而已　紹興十年置直敷文閣淳熈十五年¶
　　置直煥章閣淳熈令自集英殿修撰至直祕閣為¶
　　貼職¶
<pb:KR3k0029_WYG_076-22a>¶
　¶
　¶
　¶
　¶
　¶
　¶
　¶
　¶
<pb:KR3k0029_WYG_076-22b>¶
　¶
　¶
　¶
　¶
　¶
　¶
　¶
　羣書考索後集卷十¶
