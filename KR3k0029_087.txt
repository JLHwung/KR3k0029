# -*- mode: mandoku-view; -*-
#+TITLE: 群書考索
#+DATE: 2015-08-24 23:30:54.110344
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷二十一
<pb:KR3k0029_WYG_087-1a>¶
欽定四庫全書¶
　羣書考索後集卷二十一¶
　　　　　　　　　　　　宋　章如愚　編¶
　　官制門¶
　　　唐官制¶
唐之官制名號禄秩雖因時增損而大抵皆沿隋故其¶
官司之别曰省曰䑓曰寺曰監曰衛曰府各統其屬以¶
分職定位其辨貴賤敘勞能則有品有爵有勲有階曰¶
<pb:KR3k0029_WYG_087-1b>¶
尚書曰門下曰中書曰祕書曰殿中曰内省此六省也¶
曰太常曰光禄曰衛尉曰宗正曰太僕曰大理曰鴻臚¶
曰司農曰太府此九寺也臺有御史而其属則有三院¶
監有五監而其名則自國子而至於都水左右衛而下¶
有曰驍衛曰武衛曰威衞而至於金吾衞千牛衞者凡¶
十六衞焉左右率府而下有曰親府曰勲府曰翊府而¶
至於司禦率府内率府者凡十率府焉然其中别位叙¶
之崇卑則有品自一品而至于九品有正有從而正四¶
<pb:KR3k0029_WYG_087-2a>¶
品而下又有上下之别凡三十等焉定食邑之多寡則¶
有爵自子男而上以至于王而各比其品之数者凡有¶
九等焉自武騎而上至于䕶軍自䕶軍而上極于上柱¶
國凡十有二等者所以為勞能之别也自開府而下至¶
于将仕二十九階自驃騎而下至于陪戎四十五階所¶
以為文武之别也方唐之盛時其制如此盖其始未嘗¶
不欲立制度明紀綱為萬世法而常至於交侵紛亂者¶
由其時君不能謹守而循一切之茍且故其事愈繁而¶
<pb:KR3k0029_WYG_087-2b>¶
官愈冗至失其職業而卒不能復初太宗省内外官定¶
制為七百三十員曰吾以此待天下足矣然是時已有¶
員外之置其後又有特置同正員至於檢校兼守判知¶
之類皆非體制又有置使之名或因事而置事已則罷¶
或遂置而不廢其名類繁多莫能徧舉且宰相之職佐¶
天子總百官治萬事其任重矣然自漢以来位號不同¶
而唐世宰相名尤不正唐初因隋制以三省之長共議¶
國政其後太宗為尚書令由是僕射為尚書省長官與¶
<pb:KR3k0029_WYG_087-3a>¶
侍中中書令號為宰相其品位既崇不欲輕以授人故¶
常以他官居宰相職而假以他名太宗時杜淹以吏部¶
尚書參議時政魏證以祕書監參預朝政其後或曰參¶
議得失參知政事之類其名非一皆宰相職也貞觀八¶
年李靖以疾而平章事而平章事之名起於此李勣以¶
詹事同三品而同三品之名起於此自開元以後常以¶
領他職實欲重其事而反輕宰相之體故時方用兵則¶
為節度使時崇儒學則為大學士時急財用則為鹽鐵¶
<pb:KR3k0029_WYG_087-3b>¶
使又其甚則為延資庫使至於國中太清宫之類其名¶
頗多皆不足取然其失非特宰相也自開元以来諸使¶
紛出李傑則為水陸運使宇文融則為租庸使裴耀卿¶
則為江淮轉運使論度支則以李元祐為之使論鑄錢¶
則以羅文信為之使以至木炭則有使青苗則有使修¶
書則有使群牧置使而太僕不得盡其職户口置使而¶
户部不得專其任無非奪百司之職者故百司之任最¶
為侵紊御史彈擊之司也知太府之出納者有之(楊慎/矜)¶
<pb:KR3k0029_WYG_087-4a>¶
禮部掌禮樂之司也而掌吏部之十銓者有之(蘓/題)陵夷¶
至于後世遂至於無復職掌劉蕡對䇿以為夏官不知¶
兵籍止於奉朝請大将不主兵事止於養勲封而陸長¶
源上宰相書亦曰兵部無戎帳户部無版圖虞水不管¶
山川金倉不司錢糓光禄不供酒衞尉不供幕祕書不¶
校勘著作不修撰亦可知矣雖然唐初之制亦有足取¶
者至後世不存矣官以勞考叙進所以考功也自髙宗¶
設泛階而其制以壊内侍不置三品所以防患也自元¶
<pb:KR3k0029_WYG_087-4b>¶
宗用髙力士而其法復隳銓曹注授之法既變於裴光¶
庭而門下過官之制又廢於楊國忠立法之善意不可¶
見矣¶
　　　唐考功九等法¶
唐考功之法掌於吏部京官之考則郎中主之外官之¶
考則員外主之而又有監中外官考使以涖督其事凡¶
百官之長嵗較其屬之功過州牧刺史縣令每嵗亦上¶
其状於考司監領之官差以九等大合衆而讀而唱第¶
<pb:KR3k0029_WYG_087-5a>¶
於尚書而後奏之代流内之官叙以四善焉善状之外¶
又有二十七最焉夫所謂四善者何也徳義有聞也清¶
慎明著也公平可稱也恪勤匪懈也此之謂四善夫所¶
謂二十七最者何也獻可替否拾遺補闕是近侍之最¶
也銓衡人物擢盡才良是選司之最也揚清激濁褒貶¶
必當是考校之最也禮制儀式動合經典是禮官之最¶
也其於音律克諧不失節奏則為樂官之最其於决斷¶
不滯予奪合理則為判事之最其於部統有方警守無¶
<pb:KR3k0029_WYG_087-5b>¶
失則為宿衛之最其於兵士調習戎装充備則為督領¶
之最若乃法官之最則以推鞫得情處斷平允者為之¶
校正之最則以讎校精審明於刋定者為之宣納之最¶
則以承㫖敷奏吐納開敏者為之學官之最則以訓導¶
有方生徒充業者為之以至於賞罰嚴明攻戰必勝是¶
之謂軍将之最禮義興行肅清所部是之謂政敎之最¶
詳録典正辭理兼舉是之謂文史之最訪察精審彈舉¶
必當是之謂糾正之最曰勾稽曰監掌曰役使曰屯官¶
<pb:KR3k0029_WYG_087-6a>¶
曰倉庫既各定其最矣而厯官之推歩方術之效驗關¶
津之檢察市司之不擾亦莫不各有最焉雖牧官之微¶
鎮防之逺亦以牧飬之肥碩邉境之清肅者為之最此¶
之謂二十七最也故一最四善為上上一最三善為上¶
中一最二善為上下其無最而有二善者次之無最而¶
有一善者又次之善最不聞者斯為下矣甚而或至於¶
愛憎之任情或背公而向私或居官之貪濁者皆列於¶
下之三等焉觀其九等之差猶詳於其所謂善而畧於¶
<pb:KR3k0029_WYG_087-6b>¶
其所謂最也盖善者徳也最者才也唐之法猶可嘉焉¶
凡考中上以上每進一等則有加禄之法中下以下每¶
退一等則有奪禄之法此又所以寓懲勸之微意也¶
　　　唐三銓之法(通典云在尚書者則為尚書銓分/於侍郎者則為中銓為東銓唐六)¶
　　　　(典曰又以三類勸其異一曰/徳行二曰才用三曰勞效)¶
凡選有文武文選則吏部主之武選則兵部主之皆為¶
三銓之法在尚書則典其一在侍郎則分其二而其擇¶
人之法有四一曰身所以取其體貎之豐偉也二曰言¶
<pb:KR3k0029_WYG_087-7a>¶
所以取其言辭之辯正也三曰書所以取其楷法之遒¶
美也四曰判所以取其文理之優長也四者皆在所可¶
取則又以徳行先之徳均則以才才均則以勞其得者¶
為留其不得者為放自五品以上則不試于選特以冊¶
以制以𠡠而授之自六品以下始集而試觀其書判已¶
試而銓察其身言已銓而注詢其便利已注而唱則以¶
類而聫其名先簡於僕射而乃上於門下給事中讀之¶
黄門侍郎省之侍中審之不審者則駁其非既審者則¶
<pb:KR3k0029_WYG_087-7b>¶
以聞主者受㫖而奉行焉謂之奏受其視品及流外官¶
則判補之皆給以符而謂之告身凡試判登科則謂之¶
入等而其拙者則謂之藍縷選未滿而試文三篇者謂¶
之宏詞試判三條者則謂之㧞萃而其中者則以官授¶
之此選法之大畧也自是而外又有所謂小選曰東選¶
曰南選之名凡流外兵部禮部舉人郎官得自主之者¶
則謂之小選東人選者或集於洛州則謂之東選嶺南¶
黔中之屬郡縣之官不由吏部乃遣郎官御史而為選¶
<pb:KR3k0029_WYG_087-8a>¶
補使則謂之南選其名亦不一焉然其名雖不一而所¶
以擇之之法當不易也自裴行儉設長名榜引銓注法¶
復定升降之等而銓法於是而始改張仁偉員外郎造¶
姓厯改状様銓厯之法而銓法於是而遂宻裴光庭作¶
循資格而賢愚一槩必與格合乃得銓授而銓法於是¶
而遂變姚崇宋璟之流患斜封墨敇之濫也乃合三銓¶
而通掌之於是有通銓之事宇文融患吏部選試之不¶
公也欲精其選而分掌之於是有十銓之名其後楊國¶
<pb:KR3k0029_WYG_087-8b>¶
忠以右相而兼吏部悉唱注於都堂以誇神速而門下¶
過官三銓注官之法遂一旦而盡廢此法之所以壊也¶
然銓法在唐盛時諸公固已病之如杜如晦則曰今吏¶
部取人獨舉其言辭刀筆而不詳才行張九齡亦曰今¶
吏部始造簿書以備遺忘而反求精於案牘不急人才¶
而時人有平配之誚官曹無得賢之實至沈既濟言四¶
大之弊於徳宗之時則又以為考校之法皆在書判簿¶
厯言辭俯仰之間安行徐言非徳也空文善書非才也¶
<pb:KR3k0029_WYG_087-9a>¶
累資積考非勞也則是唐之法猶未為良法也雖然亦¶
存乎人而已矣如鄭愔之納貨而選人滯留崔湜之納¶
賂而銓選無序李義府無品鑒才而谿壑之欲惟賄是¶
利則安望其得人若髙季輔之在太宗時善銓序人物¶
至賜金鑑以况其清鍳李義之在睿宗時請謁不行而¶
時人有李下無蹊徑之譽則亦何病於法乎其他若馬¶
載若盧從愿若李朝隐或摘檢詭偽而以平允聞或罷¶
黜斜封而不避怨誹者則銓法未嘗不善也故史臣載¶
<pb:KR3k0029_WYG_087-9b>¶
前有裴馬後有盧李有深意矣¶
　　　唐六典¶
唐六典之書作於元宗之開元也方開元之十年詔於¶
集賢院修定六典而元宗手冩六條曰理敎禮政刑事¶
時張說委徐堅為之經嵗而無規制乃命韋述等參撰¶
始以令式象周禮六官其後蕭嵩張九齡之徒亦與焉¶
至二十六年而書始成凡三十卷嘗以其書而攷之自¶
太師太傅太保則為三師太尉司徒司空則為三公尚¶
<pb:KR3k0029_WYG_087-10a>¶
書都省門下省中書省祕書省殿中省内侍省則為六¶
省御史之官則為御史臺曰太常曰光禄曰衛尉曰宗¶
正曰太僕曰大理曰鴻臚曰司農曰太府則為九寺曰¶
國子曰少府曰軍器曰将作曰都水則為五監曰左右¶
衛曰左右驍衛曰左右武衛曰左右威衛曰左右領軍¶
衛曰左右金吾衛曰左右監門衛曰左右千牛衛則為¶
十六衛左右羽林軍則為北衙其他如東宫五府之官¶
京兆河南太原三府之官督府州縣之官皆可於其書¶
<pb:KR3k0029_WYG_087-10b>¶
而攷焉且以三師三公言之皆古宰相之職也唐不常¶
置盖三師三公皆正一品雖尚書令亦不過正二品左¶
右丞相不過從二品耳故吏部叙階凡二十有九乃自¶
從一品以下而三師三公不在焉盖三師三公之尊非¶
可以叙遷也以六省言之尚書都省則有尚書令有左¶
右丞相有左右丞有六部之属夫尚書令號為端揆之¶
官所以統乎六部而為之長也自武徳中太宗嘗親其¶
職自是闕而不置其國政樞宻皆委中書八座之官但¶
<pb:KR3k0029_WYG_087-11a>¶
受其成事而已若令闕則以左右僕射為省主此唐尚¶
書令之制也左右丞相在咸亨中名為僕射自開元而¶
始為左右丞相之名唐初未嘗不知國政也自開元中¶
張說兼之後罷知政而猶為丞相自此以後遂不知國¶
政而丞相為虚名耳此唐丞相之制也糾舉憲章以表¶
六官之儀制正百僚之文法若御史有糾劾不當兼得¶
彈奏此唐左右丞之制也吏部之叙有尚書有侍郎所¶
以掌天下之官也故郎中則有叙階之法自開府儀同¶
<pb:KR3k0029_WYG_087-11b>¶
為從一品而至于文林将仕之從九品凡二十九焉而¶
其中自四品而下每品又有上下之别其叙階也有以¶
封爵有以姻戚有以勲庸有以資䕃有以秀孝有以勞¶
考其嶺南黔中三年一置選補使則號為南選郎中所¶
掌之選則號為少選京司之吏未入九流者謂之流外¶
銓員外所掌之選院則號為南曹司封司封爵之制自¶
王而至于子男則有九等司勲勲級之制自上柱國而¶
至于武騎雲騎則有十二等考功之法則有四善二十¶
<pb:KR3k0029_WYG_087-12a>¶
七最此吏部之大畧也户部之職有尚書有侍郎所¶
以掌天下之户口土田也貢賦之差則分為十道户之¶
資産則定為九等給田之制則曰永業曰口分凡有二¶
焉賦役之制曰租曰調曰役曰雜徑凡有四焉此皆户¶
部之大畧也禮部尚書之與侍郎所以掌天下之禮儀¶
貢舉之政令也而其属曰禮部曰祠部曰膳部曰主客¶
凡五禮之儀吉凶軍賔嘉凡一百五十有二舉試之制¶
自秀才明經進士明法書筭其科有六此禮部之大畧¶
<pb:KR3k0029_WYG_087-12b>¶
也兵部尚書之與侍郎所以統天下之軍衞武選也其¶
属曰兵部曰職方曰駕部曰庫部以三銓之法領其事¶
以五等閱其功以三竒㧞其異武官之勲禄品命自驃¶
騎輔國而下至于仁勇陪戎叙階之法凡二十有九焉¶
自上柱國而下至于雲騎武騎勲官之等亦十有二焉¶
左右衛之親勲翊則通謂之三衛左右衞之三衞則分¶
為五仗成丁而入六十而免量其逺近以定其番第自¶
京兆河南蒲同華岐等則皆令番上餘州則納資而已¶
<pb:KR3k0029_WYG_087-13a>¶
凡親王總戎則曰元帥文武官總統則曰總管以奉使¶
而言之則曰節度使凡天下之節度有八又有大使副¶
使之名焉職方之掌鎮戍有上鎮中鎮下鎮上戍中戍¶
下戍之號駕部之掌輿輦車乗天下之傳驛凡三十里¶
一驛焉此兵部所統之大畧也刑部之職掌天下之刑¶
法自尚書侍郎而下其属有四曰刑部曰都官曰比部¶
曰司門文法之名有四曰律曰令曰格式此刑部之大¶
畧也工部之職掌天下之百工屯田自尚書侍郎而下¶
<pb:KR3k0029_WYG_087-13b>¶
其属有四曰工部曰屯田曰虞部曰水部凡軍州邊防¶
鎮守轉運不給則設屯田以益軍儲凡天下諸軍州管¶
屯總九百九十有二凡屯各有屯官屯副文武職事官¶
則有職分田在京諸司則有公廨田此工部之大畧也¶
自侍中黄門侍郎而下曰給事中曰左散騎常侍曰左¶
諫議大夫曰左補闕拾遺曰起居郎曰𢎞文館學士則¶
皆属於門下省焉自中書令中書侍郎而下曰中書舍¶
人曰右散騎常侍曰右補闕拾遺曰起居舍人曰通事¶
<pb:KR3k0029_WYG_087-14a>¶
舍人曰集賢殿書院學士曰集賢院學士曰史館則皆¶
属於中書省焉夫侍中所以掌出納帝命而黄門為之¶
貳至給事中則分判省事百司奏抄侍中審定則先讀¶
而書之以駮正遺失此門下之制也中書令所以掌軍¶
國之大政而侍中為之貳至中書舍人則詔㫖制敕起¶
草進畫既下則行之此中書之制也然曰散騎曰諫議¶
曰補闕曰拾遺其左乃属於門下其右乃属於中書何¶
也曰起居曰𢎞文既属之門下矣曰舍人曰通事曰集¶
<pb:KR3k0029_WYG_087-14b>¶
賢曰史館乃属之中書何也竊考唐中書門下之兩省¶
乃在於宣政殿之東西廡其地亦邃矣則凡諫正之事¶
講論之益記注之官正欲随所在而致其力也是以命¶
出於中書則造命之地有人焉命行於門下而審覆之¶
地有人焉此建官之羙意也至於祕書監之掌經籍圖¶
畫之事而有經史子集四部之别其下又有二局焉曰¶
著作局者所以掌撰碑文之属曰太史局者所以掌厯¶
數天文之事此又祕書省之制也其外有殿中省内侍¶
<pb:KR3k0029_WYG_087-15a>¶
省並列為六省焉至於御史䑓則以御史大夫為之長¶
曰中丞曰侍御曰殿中曰監察御史皆䑓官也自馬周¶
以布衣太宗令於監察御史裏行自此遂有裏行之號¶
此御史䑓之制也其次太常光禄而下及于太府者九¶
寺之制也國子監而下及于都水者五監之制也左右¶
衛而下曰驍騎曰武騎曰威衛曰領軍衞曰金吾衞曰¶
監門衞曰千牛衛皆有左有右者此十六衞也夫所謂¶
衞者何也唐制每衛則有大将軍有将軍有中郎将凡¶
<pb:KR3k0029_WYG_087-15b>¶
兵士𨽻衞各有其名𨽻左右衛者則曰驍騎𨽻驍衛者¶
則曰豹騎𨽻武衞者則曰熊渠𨽻威衞者則曰羽林𨽻¶
領軍衞者則曰射聲𨽻金吾衛者則曰佽飛總名為衛¶
士皆取六品以下子孫充之如左右衛大将軍職掌宫¶
庭警衛之法凡親勲翊五中郎将及折勲府所𨽻者皆¶
總衛焉則左右衛者又諸衛之長也其曰親府曰勲一¶
府曰勲二府曰翊一府曰翊二府號曰五府總曰三衞¶
皆左右衛之制也若左右驍衛武衞威衛左右領軍衛¶
<pb:KR3k0029_WYG_087-16a>¶
其掌皆如左右衛而金吾則掌宫中及京城廵警之法¶
監門衛則掌諸禁衞門籍之法千牛衞則掌宫殿侍衛¶
及宫御之儀仗者也每府則有折衝都尉左右果毅都¶
尉夫折衝之職掌領五校之属以備宿衛凡衛士三百¶
人為團以一校尉領之以便習騎射者為越騎餘為歩¶
兵其團十人為火凡兵馬在府每季冬折衝都尉率五¶
校之属以教其軍陣戰鬪之法其果毅則為之貳此皆¶
十六衛之制也杜牧以為内以十六衛蓄養戎臣唐㑹¶
<pb:KR3k0029_WYG_087-16b>¶
要以為置十二衛将軍分關中諸府𨽻焉唐制以為唐¶
因隋置十二衛唐鑑載武徳中以十四衞為京職事官¶
其說不同何也盖唐志十六衞中領府者十有二而監¶
門千牛不與焉十六衛之外又有左右羽林軍職統北¶
衞禁軍之法此皆見於六典之可攷者也然六典之建¶
實傚周制今以李林甫所注者攷之如六部尚書所以¶
倣周之六卿也尚書之下有侍郎所以倣周禮六官之貳¶
也郎中之制所以倣周禮六官之属所謂下大夫者也¶
<pb:KR3k0029_WYG_087-17a>¶
員外之制所以倣周禮六官之属所謂上士者也不獨¶
此也中書令者所以倣周之内史也史館史官所以倣¶
周之太史小史也秘書省所以倣周之外史也然則六¶
典之建豈非有意於法古哉然侍中黄門本秦漢之制¶
也給事諫議亦秦漢之制也尚書六曹之名盖自漢而¶
始盛&KR0262;騎常侍之名盖自魏而始合唐實踵而行之則¶
其所謂法古者又不獨在於周矣然唐之制雖不純於¶
周而其親近儒士之意則猶古意何也有常叅官有供¶
<pb:KR3k0029_WYG_087-17b>¶
奉官有清望官有清官皆儒士也如五品以上職事官¶
八品以上供奉官至於太常博士之属則謂之常叅官¶
侍中中書令左右&KR0262;騎常侍黄門中書侍郎諫議大夫¶
給事中中書舍人起居郎起居舍人左右補闕拾遺中¶
丞侍御史之属則謂之供奉官黄門侍郎尚書左右丞¶
諸司侍郎太常少卿祕書少監國子司業等則謂之清¶
望官如諭徳如給舍臺諫左右史諸司員外郎至於四¶
門助教皆謂之清官每日以三品已上清官兩人待制¶
<pb:KR3k0029_WYG_087-18a>¶
於衙内此豈非樂親儒士之意乎如𢎞文集賢翰林學士¶
之類則又有可言者自武徳貞觀以来妙選賢良文學之¶
士為𢎞文學士曰直學士曰文學直館所置無員數自禇¶
無量檢校館務而學士號為館主其後有張太素劉禕之¶
范履氷並以特𠡠相次為館主此非𢎞文之盛事歟自太¶
宗秦府學士之後𢎞文崇文皆有學士元宗大收羣書以¶
廣儒術命禇無量馬懐素校四部書於乾元張說為修書¶
使於是改修書所為集賢殿書院以說為大學士其後更¶
<pb:KR3k0029_WYG_087-18b>¶
置修撰校理多以他官為之加無量懐素侍講之號至集¶
賢院學士則又偹顧問應對承㫖撰集文章此又集賢之¶
盛事也獨六典所載而於翰林學士特缺焉然以唐百官¶
志考之則知翰林之有學士乃在於開元之二十六年而¶
六典固已成故唐志謂𢎞文集賢分𨽻中書門下省而翰¶
林學士獨無所属特附於百官之序云今其言曰唐制乗¶
輿所在必有文詞經學之士自太宗時名儒學士時時召¶
以草制然猶未有名號乾封以後始號為北門學士元宗¶
<pb:KR3k0029_WYG_087-19a>¶
初置翰林待詔以張說張九齡為之掌四方表疏批答應¶
和文章號翰林供奉與集賢院學士分掌制誥書敕開元¶
之二十六年始改供奉為學士别置學士院専掌内命選¶
用益重而禮益親至號為内相初無定員自諸曹尚書而¶
下至校書郎皆得與選内宴則居宰相之下一品之上憲¶
宗又置承㫖於是又有翰林承㫖之名豈非其尊重儒生¶
之意乎此其制度之美也若夫凡出身非清流者不注¶
清資之官凡注官階卑而擬髙者則曰守階髙而擬卑¶
<pb:KR3k0029_WYG_087-19b>¶
者則曰行其在吏部兵部考功都省御史臺中書門¶
下是謂之前行要望目為七司其餘則曰後行閑局其¶
制亦不可不知也然以唐志而較之六典専於尚書令¶
之下則曰左右丞相而唐志乃謂之左右僕六典於太¶
學博士之下則繼以四時博士而唐志於太學博士之¶
下乃有廣文館博士(天寳/時置)唐志於羽林軍之後又有左¶
右龍武神武神䇿之名而六典無之此豈非六典所載¶
乃開元以前之制而唐志所載者乃開元以後之制乎¶
<pb:KR3k0029_WYG_087-20a>¶
此又攷制度之所當知者故附見焉¶
　　　唐太宗定功臣¶
髙祖論太原首功自裴寂劉文静而下至于趙文恪許¶
世緒之徒凡十有四人武徳九年太宗復定功臣而文¶
静已沒故自寂而下至于秦行師馬三寳之属等其功¶
之小大而第之總為四十有三人焉今以其傳而攷之¶
自趙文恪而下十有八人雖附見於裴寂傳後而其功¶
不為甚顯君子不暇論也惟寂等三十人已見於傳則¶
<pb:KR3k0029_WYG_087-20b>¶
其功有可言者如裴寂之共建大計長孫無忌之入定¶
大難李藥師之南平江陵北破突厥西定吐谷渾而遼¶
東之役猶有雖老尚堪一行之語則靖之功為可知李¶
懋功之平建徳俘世充降黒闥而又破頡利於磧北使¶
突厥稽首請命而不敢南向殆有賢於長城者則勣之¶
功為可知其他如從破建徳則羅藝尉遲敬徳從平黒¶
闥則李子和殷開山至於狥巴蜀降蕭銑則趙王孝恭¶
也平師都討谷渾則柴紹也破潼關而遂定陕者長孫¶
<pb:KR3k0029_WYG_087-21a>¶
順徳也從戰東都以少擊衆者王君廣也劉𢎞基之討¶
薛舉劉政㑹之圖武周竇軌之起兵募衆畧地渭南髙¶
士亷之能舉交趾歸心附義屈突通不牽於質子之愛¶
而以死許國故有烈士狥名之稱唐儉雖有武周之辱¶
猶籍府庫而有不敢忘朝廷之志秦叔寳之先鋒鏖陣¶
程知節之搴旗先登封徳彛之議軍事而髙祖謂雖張¶
華叶策晉武亦何以加則軍謀為可取叚志元之堅守¶
軍門而太宗謂周亞夫亦何以加則軍政為可法蕭瑀¶
<pb:KR3k0029_WYG_087-21b>¶
有疾風勁草之節足為社稷之臣杜淹有才辨多聞之¶
名足居左右之任宇文士及當濟北豪傑竊觀形勢之¶
時而能獨歸王室張亮當謀伐髙麗他人畏怯之時而¶
毅然請行張公謹之經畧突厥侯君集之能平髙昌此¶
皆其效績於一戰之間者也故史臣贊之曰帝王之興¶
其威靈氣燄有以動物悟人者故士有一槩皆填然躍¶
而附之若椽榱梁柱以成大室义負偃植各安所施而¶
無遺材諸将之謂耶雖然又有大於此者𤣥齡杖策軍¶
<pb:KR3k0029_WYG_087-22a>¶
門一見如舊獨收人物致于幕府下與諸将宻相申結¶
人人願盡死力故太宗嘗曰𤣥齡有决勝帷幄立社稷¶
功蕭何所以先諸将也則𤣥齡之功為如何如晦之常¶
從征伐叅謀帷幄時方多事裁處無留莫見其涯故𤣥¶
齡嘗謂帝曰必欲經營四方捨如晦無共功者則如晦¶
之功為如何若夫𤣥齡之善謀如晦之善斷二人同心¶
叶濟以佐帝室當紀綱彫弛之餘而能興仆植僵使號¶
令典刑燦然罔不備雖數百年猶蒙其澤可謂名相然¶
<pb:KR3k0029_WYG_087-22b>¶
求其所以致之之蹟逮不可見何哉唐栁芳有言削定¶
禍亂而房杜不言功王魏善諫而房杜遜其直英衞善¶
兵而房杜濟以文持衆美而效之君輔贊彌縫而藏諸¶
用使人由而不知是後新進更用事𤣥齡身處要地而¶
不吝權善始以終此其成令名者故當時語良相必曰¶
房杜云此又餘子之所可並論也然而武徳功臣之次¶
不始於房杜而乃以裴寂為先豈非特以晉陽之始謀¶
乎其後至徳宗時録武徳以来宰相功臣詔差為二等¶
<pb:KR3k0029_WYG_087-23a>¶
凡増至百八十有七人每等則以武徳以来宰相為首¶
功臣次之至徳肅宗以来将相又次之故房杜之名乃¶
在諸臣之首今自房杜而下至于南霽雲凡八十二人¶
為第一等自竇威而下至于李憕姚誾凡百有五人為¶
第二等並載其名於忠義傳後者即當時所定之次也¶
　裴寂傳始髙祖論太原首功詔尚書令秦王尚書左¶
　僕射裴寂納言劉文靖恕二死¶
　左驍衛大將軍長孫順徳　右驍衛大將軍劉𢎞基¶
<pb:KR3k0029_WYG_087-23b>¶
　右屯衞大将軍竇琮　　　左翊衞大将軍柴紹¶
　内史侍郎唐儉　　　　　吏部侍郎殷開山¶
　鴻臚卿劉世龍　　　　　衞尉少卿劉政㑹¶
　都水監趙文恪　　　　　庫部郎中武士彠¶
　驃騎将軍張平髙　　　　李思行　李髙遷¶
　左屯衞府長史許世緒等十四人恕一死　武徳九¶
　年十月太宗又定功臣封户時文静已死乃自寂而¶
　下差功大小第之揔四十三人¶
<pb:KR3k0029_WYG_087-24a>¶
　　寂户千五百　　長孫無忌　　王君廓¶
　　尉遲敬徳　　　房𤣥齡¶
　　杜如晦户千三百　　　　　　長孫順徳¶
　　柴紹　　　　　羅藝¶
　　趙郡王孝恭户一千二百　　　侯君集¶
　　張公謹　　　　劉師立户千　李勣¶
　　劉𢎞基户九百　髙士亷　　　宇文士及¶
　　秦叔寳　　　　程知節户七百¶
<pb:KR3k0029_WYG_087-24b>¶
　　安興貴　　　　安脩仁　　　唐儉¶
　　竇軌　　　　　屈突通　　　蕭瑀¶
　　封徳彛　　　　劉義節户六百¶
　　錢九隴　　　　樊興　　　　公孫武達¶
　　李孟常　　　　叚志𤣥　　　龎卿惲¶
　　張亮　　　　　李藥師　　　杜淹¶
　　元仲文户四百　張長遜　　　張平髙¶
　　李安逺　　　　李子和　　　秦行師¶
<pb:KR3k0029_WYG_087-25a>¶
　　馬三寳户三百¶
　長孫無忌傳貞觀十一年乃詔有司朕憑明靈之佑¶
　賢佐之力克剪多難掃清㝢内盖時屯共資其力世安¶
　專享其利朕所不取刺史古諸侯雖名不同而監統¶
　一也無忌等義貫休戚效挺夷儉嘉庸懿績簡在朕¶
　心其改錫土宇用世及之制乃以¶
　無忌為趙州刺史以趙為公國¶
　房𤣥齡宋州刺史國於梁¶
<pb:KR3k0029_WYG_087-25b>¶
　杜如晦贈宻州刺史國於莱¶
　李靖濮州刺史國於衛¶
　髙士亷申州刺史國於申¶
　道宗鄂州刺史王江夏¶
　尉遲敬徳宣州刺史國於鄂¶
　侯君集陳州刺史國於陳¶
　孝恭觀州刺史王河間¶
　李勣蘄州刺史國於英¶
<pb:KR3k0029_WYG_087-26a>¶
　叚志𤣥金州刺史國於褒¶
　程知節普州刺史國於盧¶
　劉𢎞基朗州刺史國於䕫¶
　張亮李州刺史國於鄖¶
　　凡十有四人餘官食邑尚不在¶
　李澄傳武徳功臣十六人貞觀功臣五十三人至徳¶
　功臣二百六十五人徳宗即位録武徳以来宰相及¶
　實封功臣子孫賜一子正員官史館攷勲名特髙者¶
<pb:KR3k0029_WYG_087-26b>¶
　九十二人以三等條奏第一等以其嵗授官第二等¶
　以次年第三等子孫數訟於朝有詔差為二等增至¶
　百八十七人每等武徳以来宰相為首功臣次之至¶
　徳以来将相又次之¶
　司空太子太傅知門下省事梁國公房𤣥齡　尚書¶
　右僕射檢校侍中莱國公杜如晦　太子太保同中¶
　書門下三品宋國公蕭瑀　開府儀同三司同中書¶
　門下三品知政事上柱國申國公髙士亷　太子太¶
<pb:KR3k0029_WYG_087-27a>¶
　師知政事特進鄭國公魏徴　侍中永寧郡公王珪¶
　　吏部尚書參豫朝政道國公戴胄　中書令江陵¶
　縣子岑文本　中書令兼太子左庶子檢校吏部尚¶
　書髙唐縣公馬周　侍中兼太子左庶子檢校吏部¶
　禮部民部尚書事清苑縣男劉洎　尚書右僕射同¶
　中書門下三品河南郡公禇遂良　太子太師同中¶
　書門下三品燕國公于志寧　尚書右僕射同中書¶
　門下三品兼太子少傅北平縣公張行成　中書令¶
<pb:KR3k0029_WYG_087-27b>¶
　行侍中兼太子少保蓨縣公髙季輔　侍中兼太子¶
　賔客襲潁川縣公韓瑗　中書令兼太子詹事南陽¶
　縣侯來濟　侍中兼太子賔客張文瓘　侍中甑山¶
　縣公郝處俊　中書侍郎同中書門下三品兼太子¶
　右庶子酒泉縣公李義琰　内史河東縣侯裴炎¶
　文昌左相同鳳閣鸞臺三品温國公蘓良嗣　内史¶
　梁國公狄仁傑　納言檢校并州大都督府長史天¶
　兵軍大總管隴右諸軍大使譙縣子婁師徳　鳳閣¶
<pb:KR3k0029_WYG_087-28a>¶
　侍郎同鳳閣鸞臺平章事石泉縣公王方慶　文昌¶
　左相同鳳閣鸞臺三品襲邢國公王及善　尚書右¶
　僕射兼中書令知兵部尚書事齊國公魏元忠　紫¶
　微令梁國公姚崇　正諫大夫同鳳閣鸞臺平章事¶
　朱敬則　尚書左僕射同中書門下平章事許國公¶
　蘓瓌　吏部尚書兼侍中廣平郡公宋璟　黄門監¶
　梁國公魏知古　中書侍郎同中書門下平章事兗¶
　國公陸象先　紫微侍郎同紫微黄門平章事許國¶
<pb:KR3k0029_WYG_087-28b>¶
　公蘓頲　中書令河東縣侯張嘉貞　中書侍郎同¶
　中書門下平章事清水縣公李元紘　黄門侍郎同¶
　中書門下平章事宜陽縣子韓休　中書令始興縣¶
　伯張九齡　司空河東郡公裴寂　納言上柱國魯¶
　國公劉文靖　太尉檢校中書令同中書門下三品¶
　揚州大都督趙國公長孫無忌　禮部尚書河間郡¶
　王孝恭　尚書右僕射檢校中書令行太子左衛率¶
　上柱國衞國公李靖　司空兼太子太師英國公李¶
<pb:KR3k0029_WYG_087-29a>¶
　勣　開府儀同三司鄜州都督鄂國公尉遲敬徳¶
　左光禄大夫洛州都督蒋國公屈突通　陕東道大¶
　行臺吏部尚書鄖國公殷開山　衛尉卿䕫國公劉¶
　𢎞基　澤州刺史邳國公長孫順徳　民部尚書上¶
　柱國莒國公唐儉　右驍衛大将軍駙馬都尉譙國¶
　公柴紹　右驍衛大将軍褒國公叚志𤣥　洪州都¶
　督渝國公劉政㑹　左武候将軍相州都督郯國公¶
　張公謹　右武衛将軍盧國公程知節　左武衛大¶
<pb:KR3k0029_WYG_087-29b>¶
　将軍上柱國胡國公秦叔寳　𢎞文館學士祕書監¶
　永興縣公虞世南　右衛大将軍兼太子右衞率工¶
　部尚書武陽縣公李大亮　左武衞大将軍邢國公¶
　蘓定方　夏官尚書同中書門下三品清邉道行軍¶
　摠管耿國公王孝傑　中書令漢陽郡公張柬之¶
　中書令博陵郡公崔𤣥暐　侍中平陽郡公敬暉¶
　侍中譙國公桓彦範　中書令南陽郡公袁恕己¶
　右武衛大将軍同中書門下三品韓國公張仁愿¶
<pb:KR3k0029_WYG_087-30a>¶
　尚書左丞相兼黄門監徐國公劉幽求　黄門侍郎¶
　參知機務修文館學士齊國公崔日用　兵部尚書¶
　同中書門下三品代國公郭元振　尚書左丞相兼¶
　中書令集賢院學士燕國公張說　紫微侍郎上柱¶
　國趙國公王琚　兵部尚書同中書門下三品持節¶
　朔方軍節度大使中山郡公王晙　尚書左僕射同¶
　中書門下平章事兼河南江淮副元帥東都留守冀¶
　國公裴冕　文部尚書同中書門下平章事清河縣¶
<pb:KR3k0029_WYG_087-30b>¶
　公房琯　門下侍郎同中書門下平章事衞國公杜¶
　鴻漸　鎮西北庭行營節度使開府儀同三司衛尉¶
　卿兼懐州刺史虢國公李嗣業　平盧軍節度使桞¶
　城郡太守劉正臣　恒州刺史衛尉少卿兼御史中丞¶
　顔杲卿　常山郡太守袁履謙　河南節度副使左¶
　金吾衛将軍檢校主客郎中兼御史中丞張廵　睢¶
　陽郡太守兼御史中丞許逺　御史中丞留臺東都¶
　知武部選盧奕　睢陽郡太守特進左金吾衛将軍¶
<pb:KR3k0029_WYG_087-31a>¶
　南霽雲¶
　　右第一¶
　内史令延安郡公竇威　将作大匠判納言陳令公¶
　竇抗　侍中兼太子左庶子江國公陳叔達　納言¶
　觀國公湯恭仁　判吏部尚書參議朝政安吉郡公杜¶
　淹　中書令虞國公温彦博　中書侍郎檢校刑部¶
　尚書參知機務崔仁師　中書令兼檢校太子詹事¶
　上柱國安國公崔敬禮　户部尚書平恩縣公許圉¶
<pb:KR3k0029_WYG_087-31b>¶
　　兵部尚書同中書門下三品沮江道行軍摠管任¶
　雅相　度支尚書同中書門下三品范陽郡公盧承¶
　慶　西臺侍郎同東西臺三品兼𢎞文館學士楚國公¶
　上官儀　右相廣平郡公劉祥　左侍極兼檢校左¶
　相嘉興縣子陸敦信　文昌左相同鳳閣鸞臺三品¶
　樂城縣公劉仁軌　荆州大都督府長史安平郡公¶
　李安期　尚書右僕射同中書門下三品兼太子賔¶
　客襲道國公戴至徳　司列少常伯太子右中䕶兼¶
<pb:KR3k0029_WYG_087-32a>¶
　正諫大夫同東西臺三品趙仁本　中書令趙國公¶
　李敬𤣥　中書令兼太子左庶子薛元超　中書令¶
　同中書門下三品崔知温　侍中同中書門下三品¶
　襲廣平郡公劉齊賢　納言樂平縣男王徳真　地¶
　官尚書檢校納言鉅鹿縣男魏𤣥同　文昌左相同鳳¶
　閣鸞臺三品特進輔國大将軍鄧國公岑長倩　鳳¶
　閣侍郎同鳳閣鸞臺三品臨淮縣男劉褘之　納言¶
　博昌縣男韋思謙　地官尚書同鳳閣鸞臺平章事¶
<pb:KR3k0029_WYG_087-32b>¶
　格輔元　司禮卿判納言事渤海縣子歐陽通　内¶
　史李昭徳　鸞臺侍郎同鳳閣鸞臺平章事陸元方¶
　　鳳閣侍郎同鳳閣鸞臺三品杜景佺　尚書右僕¶
　射兼太子賔客同中書門下三品鄖國公韋安石¶
　左&KR0262;騎常侍同中書門下三品知東都留守趙郡公¶
　李懐逺　中書令逍遥公韋嗣立　守侍中同中書¶
　門下三品兼太子右庶子常山縣男李日知　檢校¶
　黄門監渙縣伯盧懐慎　中書令左丞相兼侍中安¶
<pb:KR3k0029_WYG_087-33a>¶
　陽郡公源乾曜　黄門侍郎同紫微黄門平章事魏¶
　縣侯杜暹　侍中趙城侯裴耀卿　左武衛大将軍¶
　開府儀同三司淮安王神通　特進太常卿江夏王¶
　道宗　荆州都督周國公武士彠　右屯衛大将軍¶
　檢校晉州都督總管譙國公竇琮　少府監葛國公¶
　劉義節　右光禄大夫羅國公張平髙　洛州都督¶
　右衛大将軍酇國公竇軌　䕫州都督息國公張長¶
　遜　金紫光禄大夫夷國公李子和　左監門衛大¶
<pb:KR3k0029_WYG_087-33b>¶
　将軍檢校右武候将軍榮國公樊興　左監門衛大¶
　将軍巢國公錢九隴　右驍衛大将軍歸國公安興¶
　貴　右武衛大将軍申國公安修仁　殿中監郢國¶
　公宇文士及　右武衞大将軍沔陽郡公公孫武達¶
　　荆州都督懐寧郡公杜君綽　右驍衛将軍濮國¶
　公龎卿惲　代州都督同安郡公鄭仁泰　右翊衛¶
　将軍遂安郡公李安逺　幽州都督厯陽郡公獨孤¶
　彦雲　始州刺史左屯衛大将軍襄武郡公劉師正¶
<pb:KR3k0029_WYG_087-34a>¶
　　右威衛大将軍濟東郡公李孟嘗　右監門衛大¶
　将軍河南縣公元仲文　右監門衛将軍廬陵郡公¶
　秦行師　左領軍大将軍新興公馬三寳　右衛大¶
　将軍駙馬都尉畢國公阿史那社&KR0539;　鎮軍大将軍¶
　虢國公張士貴　左衛大将軍琅琊郡公牛進達¶
　鎮軍大将軍嘉川郡公周䕶　陕州刺史天水郡公¶
　丘行恭　潭州都督吳興郡公沈叔安　散騎常侍¶
　豐城縣男姚思亷　太子少師同中書門下三品特¶
<pb:KR3k0029_WYG_087-34b>¶
　進朔方道行軍大總管宋國公唐休璟　左羽林軍¶
　大将軍遼陽郡王李多祚　左領軍大将軍趙國公¶
　李湛　刑部尚書太子賔客魏國公楊元琰　殿中¶
　監兼知總監汝南郡公翟無言　冠軍大将軍左羽¶
　林軍大将軍光禄卿天水縣公趙承恩　　将作大¶
　匠裴思諒　右羽林軍将軍𢎞農郡公楊執一　左¶
　衛将軍河東郡公薛思行　光禄卿駙馬都尉瑯琊¶
　郡公王同皎　中書令越國公鍾紹京　太僕卿立¶
<pb:KR3k0029_WYG_087-35a>¶
　節郡王薛崇簡　右金吾衛大将軍涼國公李延昌¶
　　太子中允同正冀國公馮道力　少府監趙國公¶
　崔諤之　左監門衞中候光禄卿申國公許輔乾¶
　左金吾大将軍鄧國公張暐　朔方道行軍大總管¶
　左羽林軍大将軍平陽郡公薛訥　河南副元帥太¶
　尉兼侍中臨淮郡王李光弼　河南節度副大使守¶
　司空兼兵部尚書霍國公王思禮　左相&KR0206;國公韋¶
　見素　太保韓國公苗晉卿　中書令趙國公崔圓¶
<pb:KR3k0029_WYG_087-35b>¶
　　太原節度使檢校尚書左僕射同中書門下平章¶
　事金城郡王辛雲京　河南隴右副元帥兵部尚書¶
　同中書門下平章事涼國公李抱玉　太子太師檢¶
　校尚書右僕射知省事信都郡王田神功　四鎮北¶
　庭涇原節度使檢校尚書左僕射知省事扶風郡王¶
　馬璘　左羽林軍大将軍檢校户部尚書兼御史大¶
　夫薛景仙　右散騎常侍檢校禮部尚書兼御史大¶
　夫尚衡　太原尹兼御史大夫北都留守河東節度¶
<pb:KR3k0029_WYG_087-36a>¶
　副大使南陽郡公鄧景山　河東節度副使兼鴈門¶
　郡太守光禄卿賈循　禮部尚書東京留守酒泉縣¶
　侯李憕　東平郡太守姚誾¶
　　右第二¶
　　　唐登瀛之選¶
武徳四年太宗當冦亂甫平之初日不暇給乃作文學¶
館收聘賢才訪以政事討論墳籍𣙜畧前載于時在選¶
之士自房杜而下曰于志寧曰蘓世長曰薛收曰禇亮¶
<pb:KR3k0029_WYG_087-36b>¶
曰姚思廉曰陸徳明曰孔頴達曰李𤣥道曰李守素曰¶
虞世南曰蔡允恭曰顔相時曰許敬宗曰薛元敬曰盖¶
文達曰蘓勉凡十有八人焉其後薛收既卒復以劉孝¶
孫補之所謂十八學士者此也竊嘗以傳而攷其人之¶
大畧如𤣥齡之善謀如晦之善斷同心叶濟以創大業¶
此固非他人所及者至於收引人物致之幕府而軍符¶
府檄駐馬即辦陳事千里之外猶對面語者此又𤣥齡¶
之偉才也常從征伐㕘謀帷幄雖事務煩多而裁處無¶
<pb:KR3k0029_WYG_087-37a>¶
留莫見其涯者此又如晦之達識也于志寧識禇亮於¶
囚虜則其智為可稱蘓世長諫田獵於涇陽則其直為¶
可喜書檄露布馬上占辭如素成者薛收之敏也出入¶
軍旅嘗預祕謀而有裨補之益者禇亮之忠也姚思亷¶
之撰梁陳書顔相時之為漢書决疑虞世南之黙冩列¶
女傳則其才為長於史孔頴達之為五經義訓蓋文達¶
之明春秋三傳陸徳明之說經隨方立義徧析其要則¶
其才為長於經李元道以草書稱李守素以肉譜稱¶
<pb:KR3k0029_WYG_087-37b>¶
　本傳云通氏姓學世號肉譜¶
蔡允恭以能詩稱許敬宗以善属文稱薛元敬以文翰¶
稱此皆其一藝一能之可采者也獨蘓勉不見於傳¶
而劉孝孫之傳無可書故其事不得而詳焉然皆一¶
時之選也是以當時瀛州之號以為儒士之事而閻立¶
本則為之圖禇亮則又為之贊其後蒋義則又為秦府¶
十八學士史臣傳迨至開元得人之盛亦髣其事而擬¶
其數故唐翰林盛事所載則云張說徐堅賀知章之徒¶
<pb:KR3k0029_WYG_087-38a>¶
十有八人為集賢殿學士於東都上陽宫含象亭圖冩¶
其貌今攷於唐藝文雜藝術類中者殷&KR1780;韋無忝開元¶
十八學士圖者其意可想也雖然如房如杜如姚如陸¶
如頴達如世南此固其最優者而其次則如志寜如世¶
長如收如亮以至於允恭之徒其事之可見者亦足為¶
國家之盛彼敬宗者果何人耶而亦預是選雖其長安¶
城之對昆明池之對帝丘之對濟漯之對足以為一時¶
辨捷之快其後一言之繆竟為社稷之深禍其視諸公¶
<pb:KR3k0029_WYG_087-38b>¶
寧不媿乎若杜淹之才辨多聞攷之本傳亦曰嘗為文¶
館學士矣而名不列于圖魏徴之忠蹇顔師古之明練¶
治體令狐徳棻李延夀之史學其為益殆不淺也而反¶
不厠於其間又未知其果何如也此吾猶有遺恨云¶
　初武徳四年太宗為天䇿上将軍冦亂稍平於鄉儒¶
　宫城西作文學館收聘賢才　於是下教以大行臺¶
　司勲郎中杜如晦　　　記室考功郎中房𤣥齡¶
　及于志寧　　　　　　軍諮祭酒蘓世長¶
<pb:KR3k0029_WYG_087-39a>¶
　天策府記室薛收　　　文學禇亮¶
　姚思亷　　　　　　　太學博士陸徳明¶
　孔頴達　　　　　　　主簿李𤣥道¶
　天策倉曹叅軍事李守素¶
　王府記室叅軍事虞世南¶
　㕘軍事蔡允恭　　　　顔相時¶
　著作郎攝記室許敬宗　薛元敬¶
　太學助教蓋文達　　　軍諮典簽蘓昂¶
<pb:KR3k0029_WYG_087-39b>¶
　並以本官為舉¶
　七年收卒復召東虞州録事㕘軍劉孝孫補之凡分¶
　三畨遞宿于閣下悉給珍膳每暇自訪以政事討論¶
　墳籍商𣙜前載無常禮之嫌命閻立本圖像使亮為¶
　之贊題名字爵里號十八學士藏之書府以章禮賢¶
　之重方是時在選中者天下所慕向謂之登瀛州¶
　禇亮傳¶
　　唐凌煙功臣¶
<pb:KR3k0029_WYG_087-40a>¶
太宗貞觀之十七年詔圖功臣于凌煙閣自長孫無忌¶
而至于秦瓊凡二十有三人焉夫長孫無忌非以其肺¶
腑之恩也以其數從征伐平大難討突厥之功而預焉¶
河間孝恭非以其宗明之故也以其徇巴蜀破夷陵有¶
方面之功而預焉房杜之謀謨帷幄共定社稷引㧞人¶
物致之幕府而臺閣制度皆所裁制足以為元功之首¶
英衛之料敵制勝掃平紛亂降蕭鐃俘世充勣破突¶
厥于定襄靖破延陀於磧北足以為元勲之次魏徴¶
<pb:KR3k0029_WYG_087-40b>¶
之忠蹇貴重世南之論議懇誠蕭瑀之抑過繩違曾無¶
所憚此皆以文而有功于社稷者也屈突通之舉兵圍¶
洛張公謹之副李靖破虜秦瓊之先鋒鏖戰前無堅對¶
此皆以武而有功於社稷者也其他如敬徳如唐儉如¶
叚志𤣥如劉𢎞基如殷開山如劉政㑹如柴紹如程知¶
節如長孫順徳皆其﨑嶇兵間戮力王室有功於開創¶
大業者也至於侯君集張亮雖不克終而其初亦未嘗¶
無一戰之勇如破谷渾平髙昌此君集之可見者也如¶
<pb:KR3k0029_WYG_087-41a>¶
舉黎陽伐髙麗此張亮之可見者也唐初功臣可謂盛¶
矣故吕温贊凌烟之勲臣而其序有曰唐莒公劉渝公¶
之首戴神堯舉晉陽而拯天下此則大禹之拯溺也¶
魏鄭公以致君為己任諫若不及此則咎繇之颺言也¶
虞永興糾合羣儒明備王禮克諧帝樂煥乎其有文章¶
此則夷䕫之制作也長孫趙公舉大義定社稷此則周¶
公之正救也英衛受天勇智麾定四方此則太公之鷹¶
揚也房杜並運帷幄謨成大公此則蕭何之指蹤子房¶
<pb:KR3k0029_WYG_087-41b>¶
之决勝也尉遲秦程剛毅木訥為王前軀此則吳漢之¶
樸忠賈復之雄勇也其所取大畧如此亦可見矣然唐¶
史所載凡二十三人而吕温之贊乃以春秋之義沒君¶
集張亮之名而為二十二贊至其序則曰圖畫於凌煙¶
閣者二十有四人又併髙士亷而總言之數之不同亦¶
不可不知也然而太宗以創業之功歸之羣臣而圖像¶
之設有古人不忘之意可謂厚矣故其後在永徽時髙¶
宗則又取其終始之著名者圖形于凌煙曰徴曰士亷¶
<pb:KR3k0029_WYG_087-42a>¶
曰瑀曰志𤣥曰洪基曰世南曰瓊者是也在寳應時肅¶
宗則又圖功臣于凌煙曰郭子儀曰李光弼者是也在¶
貞元時徳宗則詔圖勲臣于舊臣之次曰李晟曰馬燧¶
者是也在太中時宣宗則又差定元和将相圖形凌煙¶
曰李絳者是也既又詔求李峴王珪戴胄之徒以至于¶
李憕凡三十七人皆續之于是閣焉夫子儀光弼豈非¶
以其再造唐室之功乎取河北復長安回紇涇陽之圍¶
而乃單騎見虜一以至誠屈之故史臣謂之身為天下¶
<pb:KR3k0029_WYG_087-42b>¶
安危者二十年權傾天下而朝不忌功盖一世而上不¶
疑者子儀之功為如何以朔方而救常山轉戰太原而¶
冦盗之鋒為之震讋而退沮故史臣謂治師嚴整天下¶
服其威名而戰功推為中興第一者光弼之功為如何¶
李晟馬燧豈非以其有扶持社稷之功乎朱泚僭竊於¶
京師懐光䟦扈於咸陽河北三盗盤據而紛錯晟獨提¶
孤軍以抗之卒能秉義挺忠以翦賊泚之黨史臣謂師¶
入長安而人不知雖三王之佐無過其能可謂仁義之¶
<pb:KR3k0029_WYG_087-43a>¶
将者則李晟之功為如何破田悅於魏博封懐光於河¶
中使中原之地不為盗區其制敵有過人者史臣謂馬¶
燧沉雄忠力鬪必决死未嘗折北名盖一時則馬燧之¶
功為如何至若李絳之在唐每有詢訪隨事補益以直¶
道進退名重一時如連屏之作立石紀徳之諫朋黨之¶
諫方鎮進獻之諫用賢豈容易之說皆有補於治道此¶
大中之初所以圖其像也不特此也李峴張鎰之剛直¶
盧奕李憕之忠義王珪之推誠納善戴胄之清直守法¶
<pb:KR3k0029_WYG_087-43b>¶
馬周之敷奏明敏張鎬之之論議有體王及善之臨事¶
不可奪栁渾之守正不阿此皆有益於國者裴寂劉文¶
静之共建大計禇遂良之安定社稷劉幽求之叅預大¶
策五王之興復唐室此又其功之卓卓者至若婁師徳¶
之屯田備邊郭元振之善撫夷夏朱敬則之諫羅織韓¶
瑗之定律令郝處俊引魏文帝令而明社稷之大誼¶
　遜位武后事曰魏文著令帝崩不許皇后臨朝¶
李勉劾武臣之驕縱而至朝廷之益尊為相諤諤而有¶
<pb:KR3k0029_WYG_087-44a>¶
大臣節者張九齡也兼叔向之遺直子産之遺愛者魏¶
知古也器識沈䆳有嵗寒後凋之節者陸象先也振厲¶
名節臨事方嚴而面斥謟䛕之臣者蕭復也以至張巡¶
之堅守睢陽南霽雲之斷指自誓李嗣業被堅數奮為¶
諸軍冠房琯之以天下為己任請自将平賊蕭華以魏¶
自守而不肯從漁陽之亂賈耽付節度於樊澤而不敢¶
稽天子之命袁履謙同杲卿以圖賊斬欽湊於外郵而¶
力為常山之守又皆其以忠勇而衛王室者也圖而像¶
<pb:KR3k0029_WYG_087-44b>¶
之其可緩哉推其所自寔貞觀忠厚之意有以先之也¶
　秦瓊傳貞觀十三年秦瓊改封胡國公¶
　後四年詔司徒趙國公無忌¶
　司空河間王孝恭　　　司空莱國公如晦¶
　司空太子太師鄭國公徴¶
　司空梁國公𤣥齡¶
　開府儀同三司鄂國公敬徳¶
　特進衞國公靖　　　　特進宋國公瑀¶
<pb:KR3k0029_WYG_087-45a>¶
　輔國大将軍褒國公志𤣥¶
　輔國大将軍䕫國公𢎞基¶
　尚書左僕射蒋國公通¶
　陕東道行臺右僕射鄖國公開山¶
　荆州都督譙國公紹　　荆州都督邳國公順徳¶
　洛州都督鄖國公亮　　吏部尚書陳國公君集¶
　左驍衛大将軍郯國公公謹¶
　左領衛大将軍虞國公知節¶
<pb:KR3k0029_WYG_087-45b>¶
　禮部尚書永興國公世南¶
　户部尚書渝國公政㑹　户部尚書莒國公儉¶
　兵部尚書英國公勣　　并叔寳並圖形凌煙閣¶
髙宗永徽六年遣使致祭名臣圖形凌煙閣者凡七人¶
徴士亷瑀志𤣥𢎞基世南叔寳皆始終著名者也¶
　李博傳大中初又詔求　李峴　王珪　戴胄¶
　馬周　　禇遂良　韓瑗　　郝處俊　婁師徳¶
　王及善　朱敬則　魏知古　陸象先　張九齡¶
<pb:KR3k0029_WYG_087-46a>¶
　裴寂　　劉文静　張柬之　袁恕己　崔元暐¶
　桓彦範　劉幽求　郭元振　房琯　　袁履謙¶
　李嗣業　張廵　　許逺　　盧奕　　南霽雲¶
　蕭華　　張鎬　　李勉　　張鎰　　蕭復¶
　栁渾　　賈耽　　馬燧　　李澄　　三十七人¶
　畫像續圖凌煙閣云¶
　　　宋朝官制¶
宋朝自太祖設官分職多襲五代之制雖稍有増損而¶
<pb:KR3k0029_WYG_087-46b>¶
大體倶舊制也唐制省部寺監之官備員而已無所職¶
掌别領内外任使而省部寺監别設主判官名惟以侍¶
中中書令同中書門下平章事為宰相此尚循唐制也¶
至乾徳二年始置參知政事為宰相副貳¶
以薛居正吕餘慶為宰相所居省謂之中書門下國政¶
所出也而兵政𨽻樞宻院承五代之制故樞宻有使副¶
使知院同知簽書與中書號為二府焉¶
　對持文武二柄故號曰二¶
<pb:KR3k0029_WYG_087-47a>¶
尚書省置判尚書都省¶
　只一員但掌百官赴省集議及大祀受誓戒之事¶
六部各有主判率以舉事待制館閣官領之吏部即審¶
官東院掌尚書左選審官西院掌尚書右選吏部南曹¶
掌侍郎左選三班院掌侍郎右選流内銓考功郎官之¶
職也户部即三司使尚書之任也¶
　其官崇職重乆次者為使稍輕則為權使資淺則為¶
　權發遣使公事¶
<pb:KR3k0029_WYG_087-47b>¶
曰度支副使曰户部副使曰鹽鐵副使皆侍郎之任也¶
别置子司判官度支户部鹽鐵各有判官所掌即本曹¶
郎官之職也判胄案唐軍器監職也¶
　掌造器械¶
判修造案唐工部将作少監職也¶
　掌修造¶
判磨勘司唐比部職也¶
　掌勾考¶
<pb:KR3k0029_WYG_087-48a>¶
禮部有判部及判禮部貢院即尚書侍郎之任若兵部¶
之事即歸樞宻工部之事則歸三司此二部不設主判¶
官多以他官兼之刑部則審刑院也¶
　掌詳覆諸路奏案¶
翰林學士襲唐制以六員為額其帶知制誥則釐職事¶
其别領省府職事則不帶知制誥年徳俱重者為承㫖¶
知通進銀臺司兼門下封駮事即給事中也知制誥即¶
中書舍人之職也¶
<pb:KR3k0029_WYG_087-48b>¶
御史臺雖有大夫而不除以中丞為臺長諫官以别官¶
兼領者即為知諫院同知諫院¶
　資輕者為知院同知院兼掌博士之職¶
九寺則判太常寺禮院即卿之任也宗正則有判寺太¶
僕職属羣牧司則有制置使以樞宻及學士領之大理¶
則糾察京師刑獄是其職也鴻臚則歸於客省四方館¶
光禄司農太府其職皆属三司衛尉無所摠轄其職分¶
為金吾衛仗司其環衛之任分為三衙皇城司矣故此¶
<pb:KR3k0029_WYG_087-49a>¶
五寺别無置司并主判官秘書省郎昭文史館集賢謂¶
之三館與秘閣𨽻本省有直館直院直閣校理館閣校¶
勘謂之館職¶
　初除於本省供職一年出補外任使¶
國子監有判監其資淺者為同知即祭酒司業之任而¶
博士轉為直講将作少府軍器都水之職並属於三司¶
矣都水無常員一遇興役則遣官亦係三司等人職掌¶
官外又有學士待制等員惟觀文殿大學士仁宗以賈¶
<pb:KR3k0029_WYG_087-49b>¶
昌朝辭使相特建此職仍詔非曾任宰相不除觀文殿¶
學士而下曰資政殿端明翰林侍讀侍講龍圖天章寳¶
文學士三閣待制皆為侍從清望之選¶
　並無職掌多帶職以領在内省府寺監在外藩方任¶
　使¶
自資政以上多以授二府自北宋朝舊官制如此文¶
臣則兼帶階勲即自武騎尉至上柱國十二轉是也武¶
臣則兼帶階勲憲御檢校官四色憲御自監察御史至¶
<pb:KR3k0029_WYG_087-50a>¶
御史大夫號為憲衘檢校自國子祭酒至三公亦唐及¶
五代舊制也而宋朝遵之元豐初始命置局詳定官制¶
大槩本唐六典為法稍増損之設尚書省置令左右僕¶
射門下省置侍中中書省置令已上為丞相尚書有左¶
右丞門下中書各有侍郎樞宻院有知有同知已上為¶
執政官尚書六部有尚書有侍郎有郎中有員外¶
　惟吏户刑各置四員以其劇曹也¶
左右司郎官通糾六部號都司專佐宰相理省事謂之¶
<pb:KR3k0029_WYG_087-50b>¶
宰属翰林學士有定員御史臺官如舊制而除知雜事¶
及裏行之名門下後省置左散騎常侍中書後省置右¶
散騎常侍而不除人給舍諫官左右史之属¶
　曰左右散騎曰給事中曰起居郎曰左右諫議大夫¶
　曰左右司諫曰左右正言是也¶
皆號為兩省官秘書省有監自監少而下曰丞郎校書¶
正字著作又佐郎號館職罷直館院校理等員惟有修¶
撰直秘閣號貼職而别領在外任使九寺四監為寺監¶
<pb:KR3k0029_WYG_087-51a>¶
官國子祭酒而下有司業丞簿太學有博士正録已上¶
為學官是謂職事官罷三司使副及諸生判官而其職¶
分𨽻諸省部寺監以太師太傅太保為三師太尉司徒¶
司空為三公皆論道之官無專領之職為宰相兼官以¶
開府儀同三司易節度使同中書門下平章事號為使¶
相以唐之散階易省部寺監官歸釐本職號階官為寄¶
禄官而食其俸以領内外任使削憲衘檢校留勲十二¶
轉此元豐新制官名即循唐舊典職掌亦倣周禮六官¶
<pb:KR3k0029_WYG_087-51b>¶
之法也¶
　黄元禮崇官制¶
初神宗喜觀六典一日諭王珪等倣唐六典修改官制¶
然唐六典以中書造命行無法式事門下審覆行有法¶
式事尚書省奉行而政柄盡歸於中書又分班奏事各¶
行其職蔡確言於神宗不置三省長官以左僕射兼門¶
下侍郎右僕射中書侍郎各主兩省事時王珪為左確¶
為右獨專政柄而珪不預聞除吏之事後吕正獻乃請¶
<pb:KR3k0029_WYG_087-52a>¶
三省同班奏事分班治事而元祐行之其後不能易也¶
正獻吕公著¶
　流品有别則人安其分無幸進之心爵秩有章則名¶
　器加重而天下知所趨向也¶
然元豐官制以唐六典為宗名實正矣¶
　臺省寺監職掌之官¶
而寄禄之制混為一流無復差别當時群臣不能推原¶
祖宗制官之意者盖祖宗官制所以甄别流品者至為¶
<pb:KR3k0029_WYG_087-52b>¶
嚴宻一官凡數等曰宰執侍從之選卿監館職之選出¶
身人之選廕補人之選雜流之選各為一等有條不紊¶
可謂盛矣不獨此也¶
　張演論¶
宋朝之待武臣也厚其禄而薄其禮凡貴於正任重於¶
管軍要在横行近在承㫖御帶寵在閣職設遥郡以賞¶
勞績設使臣以别禄秩此武臣之名分也以節度使留¶
後觀察防禦團練使刺史為正任以殿前馬歩軍副都¶
<pb:KR3k0029_WYG_087-53a>¶
指揮使三衙都虞候天武捧日龍武神衞四廂都指揮¶
使為管軍以内客省使客省引進四方館東西上閣門¶
使副為横行以通事舍人閣門祗候為閣職以横行使¶
及諸州帶防禦團練使刺史為遥郡以諸司使副内殿¶
承制崇班為大使臣供奉官侍禁殿直供奉職為小使¶
臣自遥郡而上本俸皆厚其使臣本禄雖稍薄而添支¶
給劵皆優若朝謁御燕惟正任預焉盖正任方號武臣¶
得與文臣分班也管軍臣僚號侍衞横行大使臣皆為¶
<pb:KR3k0029_WYG_087-53b>¶
祗應官爾此所謂薄其禮也三司使之職又有制之善¶
者宋沿五代後唐之制置三司使以摠國計五代專以¶
鹽鐵為理財之要在三司之首¶
應四方貢賦之入朝廷未嘗預焉一歸三司摠鹽鐵¶
　鹽鐵今之金薄¶
度支¶
　主用度¶
户部¶
<pb:KR3k0029_WYG_087-54a>¶
　主版圖¶
號計省使位亞執政目為計相稱省主其恩數廪禄與¶
参樞均若除翰林承㫖及資政端明殿學士或官至尚¶
書或乆任權三司使者方正除之若待登柄用多先預¶
焉鹽鐵度支户部在唐五代皆專使額¶
皇朝方各設副使以三司使摠之故號三司鹽鐵副使¶
其度支户部亦如之位亞待制乃稱省副恩數視大卿¶
監逐司各置判官二員號三司鹽鐡判官三司度支户¶
<pb:KR3k0029_WYG_087-54b>¶
部判官以佐副使¶
其資序視轉運使又有三司判官六員謂之子司¶
　子司各主一司開坼司兼○覆衙司磨勘司兼憑由¶
　胄案兼刑案修造案河渠案各號三司判官管○開¶
　坼司或衙司公事之類以専職也内二貟兼刑案推¶
　治隠盗㫁刑事通稱省事¶
又其資序視提刑乃通稱省别凡初除必任子司自子¶
司遷塩鐵等判官判官而後副使盖祖宗不容資淺新¶
<pb:KR3k0029_WYG_087-55a>¶
進人厠列於其間也祖宗舊制遷除執政侍從必先歴¶
錢榖有自三司度攴副使擢起居舍人知制誥有先除¶
權三司使而乃拜樞宻可見祖宗之意也其所使掌之¶
財驅磨財計檢察憑由悉歸磨勘司(乃今之/比部)造作軍器¶
則胄案主行之(今之/庫部)土木之工則𨽻修造案(今之/工部)河防¶
之役則河渠案行之(今之/水部)且國家工役之費無出於三¶
事且所用為蠧耗之大者必命三司使摠之乃可節以¶
制度也至王安石為相以周禮行新法故持冡宰邦計¶
<pb:KR3k0029_WYG_087-55b>¶
之說謂宰相當主財計遂與三司分權凡賦稅常貢征¶
㩁之利方歸三司摘山煑海坑冶㩁貨户絶沒納之財¶
悉歸朝廷其立法與常平免役坊場河渡禁軍闕乏地¶
利之資皆號朝廷封樁又有嵗科上供之數盡運入京¶
師别創庫以貯之三司不與焉於是祖宗處國計之良¶
法盡壊矣自元豐改官制户部尚書全無計相之權職¶
在行朝廷之文移僅能經畫在京官吏諸軍俸禄而已¶
以此論之三司使之職不待改官制而失其權自熈寧¶
<pb:KR3k0029_WYG_087-56a>¶
變更法度之時已壊矣¶
　蔡允道官制論¶
三司使之名起於後唐明宗時宋朝因之既專掌利柄¶
而天下之事應用財者亦多兼摠之以故事權最重幾¶
與二府相抗嘉祐中京師大水始取三司之河渠按置¶
都水監元豐官制復以三司曹按歸之軍器監修造案¶
之事歸之将作監三監皆𨽻工部如此之類不一於是¶
户部掌版籍財用二事而已權任非復三司之比元祐¶
<pb:KR3k0029_WYG_087-56b>¶
中蘓子由為户部侍郎大以為不便建言祖宗參酌古¶
今之宜建立三司所領天下事幾半非以私三司也事¶
權不一則財利散雖欲求富其道無由因請都水監将¶
作軍器監悉𨽻户部凡三監有所為户部定其事之可¶
否裁其費之多少其工部任其工之良苦程其作之遲¶
速朝廷以為然從之按唐貞元初度支使杜佑辭錢榖¶
之任引李巽自代先是度支以制置措費漸權百司之¶
職廣設員吏繁而難理佑始奏營繕歸之将作木炭歸¶
<pb:KR3k0029_WYG_087-57a>¶
之司農染練歸之少府綱條頗整公議多之由是而言¶
計司兼領他職自唐已然不特出於祖宗之意子由所¶
懇懇而言之者皆佑之所釐正也豈時移事異利病固¶
不同耶佑之所請見於蘓冕㑹要新史載之不如是之¶
詳也¶
　¶
　¶
　¶
<pb:KR3k0029_WYG_087-57b>¶
　¶
　¶
　¶
　¶
　¶
　¶
　¶
　羣書考索後集卷二十一¶
