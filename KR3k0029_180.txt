# -*- mode: mandoku-view; -*-
#+TITLE: 群書考索
#+DATE: 2015-08-24 23:30:56.462665
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 續集卷四十九
<pb:KR3k0029_WYG_180-1a>¶
欽定四庫全書¶
　羣書考索續集卷四十九¶
　　　　　　　　　　　　宋　章如愚　編¶
　　輿地門¶
　　　歴代¶
晉元中興議者謂晉元雖中材之主要不失為唐肅代¶
而安史亂唐肅代興於西北卒能復兩京夷大憝再造¶
皇家不失舊物而劉石覆晉琅琊興於東南祖逖既死¶
<pb:KR3k0029_WYG_180-1b>¶
勲業頓隳僅能退守江左為自全計耳豈形勢失據地¶
利之不齊邪臣切謂不然夫晉唐之君固無優劣而将¶
有利鈍敵有堅脆所以不同也方安史作亂張真源守¶
睢陽(宋朝南京/)魯山南守南陽(宋朝鄧州/)朞年死戰不¶
下賊故江淮克全中興實頼以濟李臨淮戰河北郭尚¶
父戰河南奮鋭挺忠勝氣百倍而祿山思明君臣父子¶
更相戕戮自取殱夷故肅代乗時奮功坐夷巨盗非力¶
也時也劉石之禍則異然自邊釁四起百郡瓦裂卒無¶
<pb:KR3k0029_WYG_180-2a>¶
一城一壘能堅守挫敵以待王師者唯劉琨保并州不¶
忘晉朝而收民無力臨戎失律汨汨不自振僅能當顔¶
真卿軰徙倚河朔之間耳所謂李郭張魯之将無有也¶
而劉石輔車再世奸雄氣吞九有又非安史崛强之比¶
東南将帥既非其人而元帝有一祖逖不能用王敦投¶
隙而奮遂嬰禍辱内難相仍隣敵鼎盛而猶能保有東¶
南宗社不絶是難能也且永嘉之際愍帝亦有為之主¶
定都長安根本秦隴股肱三河而琅琊外屏東南首尾¶
<pb:KR3k0029_WYG_180-2b>¶
應援地利非不得也一時形勢與肅代之際何異而終¶
於顛沛戮辱而後已則以遇敵之强而将帥失律故也¶
借令琅琊復興西北是以肉飼虎口耳典午氏将無種¶
矣而况肅代興於秦蜀而兼有呉楚元帝興自呉楚而¶
併失秦蜀方開元承平之久東南户口最為蕃實安史¶
之亂幸免㓂掠當時兩浙諸州民户不下九千萬舉東¶
晉所有不能及也考其國之虚實将之利鈍敵之堅脆¶
其不侔也如此則其勲業有小大虧盈固其宜矣豈地¶
<pb:KR3k0029_WYG_180-3a>¶
利之不齊哉且以晉室衰㣲之際祖逖㧞起於羣不逞¶
中驟能收合餘燼擊楫奮忠将斗粮尺兵横軋强敵不¶
數載間俾黄河以南盡為晉土雖以石勒驍雄戰無留¶
敵而終逖之任垂涎河濟之外不敢形南牧之志則勢¶
之强弱顯在於人豈以東西南北為限哉逖之功所以¶
不成則任之不専而年之不永耳向使晉室有幸能専¶
逖之任而天假之年則劉石父子之間雖無安史之禍¶
東晉所有之地雖無肅代之廣庸知不能成李郭興復¶
<pb:KR3k0029_WYG_180-3b>¶
之功乎¶
南北紛争論曰自晉元東渡訖於後周之亡南北血争¶
垂三百年其間北朝之兵屢得志於東南矣或卷甲而¶
趍歴陽(石季龍歴陽宋和州也/)或長驅而至瓜歩(魏主/)¶
(太武𤓰歩在宋真州六合縣界也/)或築行宫於新野(元/)¶
(魏孝文新野唐之襄縣属宋鄧州/)或駐大軍於秣陵(北/)¶
(齊将蕭軌秣陵乃宋之建康府也/)或渉沅湘而阻於長¶
沙(周将賀若敦長沙乃宋之潭州也/)或渡江淮而守於¶
<pb:KR3k0029_WYG_180-4a>¶
石頭(北齊将栁逹摩石頭城在宋建康府境内也/)其深¶
入制勝非不鋭也南國之兵屢得志於西北矣或渡河¶
而守黎陽(晉将滕恬之黎陽宋衞州縣也/)或薄海而克¶
廣固(宋武帝廣固城在宋夀州益都縣西/)或遡渭而入¶
長安(宋将王鎮惡/)或踰闗而至覇上(晉将桓温覇上在/)¶
(長安之東三十里也/)或四十七戰所向無前(梁将陳慶/)¶
(之也/)或五十二城望風震服(梁将夏侯亶也/)其深入制¶
勝又非不鋭也加之有北土者八姓(後漢劉氏後趙石/)¶
<pb:KR3k0029_WYG_180-4b>¶
(氏前秦符氏後秦姚氏前燕後燕慕容氏魏拓䟦氏北/)¶
(齊髙氏後周宇文氏也/)割裂紛争有南朝者五代(晉宋/)¶
(齊梁陳也/)亂亡踵跡劉石暴骨於闗河符姚染血於淮¶
渭慕容拓䟦鬬䦧軒驁髙氏宇文禍亂如結是北土非¶
無釁可乗也王敦蘇峻踵逆上游孫恩盧循訌亂海嶺¶
桓𤣥侯景荼毒江湖李特譙縱崛强巴蜀是南國非無¶
衅可乗也然而北人終不能併南南人終不能併北是¶
何耶葢其不能圖萬全之舉好興常試之師方敵未有¶
<pb:KR3k0029_WYG_180-5a>¶
衅則速徼功利紛拏以逞重兵外宿齊民逺輸廟謨重¶
勞帑藏益屈敵未吿憊而吾已困矣逮夫幸際機㑹隣¶
壤繹騷嬴秦之鹿已奔卞荘之虎可刺用備不豫則無¶
以應享坐眎其斃而莫能乘矣間或幸而遇捷則敗不¶
旋踵是以蕭宏舉南國之兵潰於洛口元英掃北方之¶
衆没於鍾離青泥之敗单騎而逃(宋睢陽公劉義真/)吕¶
梁之役匹馬無反(陳将呉明徹/)彦之退舍(宋将劉彦之/)¶
資實蕩然魏武言還(元魏大武帝/)僵尸闐積齊人如蝟¶
<pb:KR3k0029_WYG_180-5b>¶
皆為江浙之魚(北齊十萬衆渡江不反/)堅卒若林盡作¶
淮淝之鬼(符堅百萬衆大敗於淝水/)其餘或焚舟而遁¶
(晉将桓温/)或棄輜重而奔(晉将商浩/)或大敗而還者(魏/)¶
(将盧昶/)不可殚紀既軍敗於外國疲於内民愁盗起群¶
雄乗之而社稷危矣是其急於成功乃所以速底敗亡¶
也向使南北之君能於暇時息民休兵遵養時晦君宰¶
優㳺将士偃息元元雍熈咸遂其性莫不蓄銳以待發¶
銜恩而樂用而廟堂之謀静觀逺照探敵人之情偽而¶
<pb:KR3k0029_WYG_180-6a>¶
慣識之必俟一旦釁隙洞開則赫然有作發将士素銳¶
之氣啟臣民樂用之心興湯后之雲霓仗武王之旄鉞¶
入闗下髙祖之令渡河布光武之恩以此赴敵何敵不¶
摧以此吊民何民不服頋海宇之功豈難濟哉常觀三¶
國之時呉魏争衡淮漢之郊奔命不暇而數十年卒不¶
能入寸土逮晉武受命講好息民邉境如畿輔南北之¶
民各安其堵故能十餘年間一舉而平呉隋之平陳也¶
亦然東晉之初力争中原五十七戰之間未嘗不有事¶
<pb:KR3k0029_WYG_180-6b>¶
於西北而闗河之功未始克集及其季年務敦鄰好北¶
有南燕西有姚秦而數十年間恬不交兵西北之人不¶
復以東南為虞故能數載之間一舉而克燕再舉而滅¶
秦宋之興其混一宇内已亦由是道是其緩於取敵乃¶
所以速集大勲也故曰天下皆知取之為取而不知與¶
之為取帝王之道出於萬全可不戒哉¶
梁亡嘗考前梁之亡其可恠者二前代皆以驕逸侈暴¶
而敗梁武獨以憂勤慈儉而亡可恠一也始也興而治¶
<pb:KR3k0029_WYG_180-7a>¶
終焉亂而亡可恠二也議者以謂溺信釋流致精爽迷¶
奪遂底滅亡非也惑於浮屠氏有紊典刑不過委靡而¶
不競耳何致遽亡哉葢其功以易成而患由忽至也𫝊¶
曰常勝之将難與慮敵葢将常勝則驕士常勝則易征¶
伐四克則廟堂之謀輕於用兵是常勝之禍所以為禍¶
也故從古王霸之興必履危踐險然後能成功如漢祖¶
之創業光武之中興魏武之制勝劉宋之霸髙齊之强¶
拓䟦魏之盛宇文周之固皆因百戰艱危摧强敵而成¶
<pb:KR3k0029_WYG_180-7b>¶
大功良由憂勤益智慮而儆畏成安强也若乃起兵以¶
來幸不遇敵而擊自潰之師攻無備之城遂致所向莫¶
前偃然有輕敵之心則是潮兵也勝則銳進如潮之來¶
而不可遏敗則驟退如潮之去而不能止茲為覆敗之¶
端亡無日矣是以湣王制勝而齊國亂宋偃成功而商¶
祀絶項羽轉戰無前而楚亡符堅征伐四克而秦滅是¶
皆常勝之為禍也梁武之興幸㑹其時乗東昏頽弊遂¶
基洪業適北朝大亂隆伯功取南國如反掌拓中原如¶
<pb:KR3k0029_WYG_180-8a>¶
拾遺師旅所經有征無戰一時功業之成幾亞宋武之¶
盛而所以盛則易也當時不知成功之幸以為當然故¶
偃然以孩稚待賁育而了無戒心侯景乗虚既濟江戰¶
少衂則壮氣消及勤王之師三十萬環視數旅之賊莫¶
敢誰何卒以敗亡葢當時南國之兵未嘗遇敵故爾是¶
故善用兵者毋畏敵人之勝要觀其所以勝毋惮敵國¶
之强要觀其所以强敗焉思奮者是為勍敵勝而輕我¶
者終為亡國伺其無前之隙可收不世之功能見小敵¶
<pb:KR3k0029_WYG_180-8b>¶
怯而大敵勇然後能無敵於天下¶
秦隋速亡周室東遷夷夏紛拏餘六百年而天下併于¶
秦十餘年而天下大亂秦遂以亡晉元南渡南北血争¶
垂三百年而天下併于隋二十餘年而天下大亂隋遂¶
以亡傳曰飢者易為食渇者易為飲無聊之民不擇主¶
而事方戰國南北之際斯民無聊甚矣反不安秦隋之¶
政相率而為盗何耶葢民各有心誰能安分不得已而¶
嬰勞苦患難則無辭得已而不已則怨心生矣方戰國¶
<pb:KR3k0029_WYG_180-9a>¶
南北之際日尋干戈而斯民猶且安分者其意若曰吾¶
君豈獲已矣是未必無恤我之心也時有不幸耳逮夫¶
天下無事人皆有茍安之志少加勞役遽爾怨懟其意¶
若曰吾君豈不獲已哉是終無恤我之心也父子夫婦¶
生長亂離引領息肩于斯有年矣今幸際此而猶不免¶
焉是無時不可已也由是無聊之心生相率為盗此秦¶
隋之所以速亡歟噫天下厭亂聖人乗時斯民懐安奸¶
雄投機為人上者可不畏哉¶
<pb:KR3k0029_WYG_180-9b>¶
漢唐疆域漢初匈奴鼎盛盡盗河南地白羊樓煩舉為¶
虜庭去長安纔七百里飛騎旦夕可至其邉防至隘也¶
逮及世宗大攘胡越浮西河絶大幕封狼居山禅烏姑¶
衍以臨瀚海盡奪隂山千里肥美之地匈奴王庭反為¶
漢之内封又何其廣也唐初逺事西域列波斯以東為¶
八十八州逺者去長安萬五千里計其道里之中建安¶
西都護府調唐兵鎮守焉其邉防至廣也及天寳之亂¶
吐蕃乗虚盡陷河隴地上邽以西皆為虜守去長安纔¶
<pb:KR3k0029_WYG_180-10a>¶
八百里連年入㓂遂陷京城輦轂之下無異邊徼又何¶
其隘也雖曰人事有工拙夷夏有否泰是以天道好還¶
虧盈之理自然至此也要之𦍑狄不能限漢民中國弗¶
能疆異域神州雖盛毋勞北伐之師島夷雖强毋形南¶
牧之志各保封疆自相蕃息非惟允叶於人事抑亦克¶
承於天意矣¶
南北形勢周室之衰秦晉齊楚擅天下相持五百年而¶
秦滅楚漢室之亡天下三分相持六十年而晉平呉晉¶
<pb:KR3k0029_WYG_180-10b>¶
室之亂琅琊南渡繼為南北朝相持三百年而隋併陳¶
周秦漢唐肇基皇業皆本陜西光武中興亦頼河北遂¶
令古今議者有形勢優劣之辨讀賈生之過秦則夸言¶
陜右誦杜牧之罪言則齒譽山東(即宋朝河北西路河/)¶
(東路及燕雲地也/)而赫赫南夏無有稱焉寡見䛕聞之¶
士大抵雷同深以為不然夫欲觀古今盛衰之理者無¶
徒驗其功業之已成考其興亡治亂之所由致良将不¶
擇兵而戰循吏不擇民而治王覇之興豈擇地利而後¶
<pb:KR3k0029_WYG_180-11a>¶
制勝沃野不能起惰農髙資不能成格虜山河襟帶乂¶
安能保亡國之君是以荆楚削弱王翦渡江髙齊荒蕩¶
周師入鄴是善用闗西者能以併南北也赫連崛强魏¶
武克朔方孫皓&KR0075;虐王濬入金陵是善用河北者皆能¶
以併西南也章邯輕敵項王渡河姚泓玩㓂宋武入闗¶
是善用江南者皆能以併西北也魏太祖宋髙祖周武¶
帝皆一代英雄故魏起河北周本闗西宋興江南皆能¶
奮自孤㣲赫然成伯業此則三方之地利皆可以興也¶
<pb:KR3k0029_WYG_180-11b>¶
商受暴虐黄河無固胡亥愚蒙秦闗洞開叔寳荒&KR0075;長¶
江失險此則三方之地利皆不足恃也項王殘鷙石季¶
驍雄皆轉戰無前而斯民重困故項興東南石奮西北¶
其亡一也蕭衍符堅皆一時令主乗時奮功然有雄志¶
而無雄材一則强覇於南夏一則制勝於北朝其敗一¶
也夫以孫皓&KR0075;虐叔寳荒&KR0075;固同符於桀紂矣使奄有¶
萬國覆亡不暇何特於東南哉文王之謨武王之烈髙¶
祖之神光武之聖唐太宗之英武此以天錫勇智俾表¶
<pb:KR3k0029_WYG_180-12a>¶
正萬邦者也一旅之衆一成之田亦足以王矣何特於¶
西北哉彼東南之君唯宋武最稱英雄然究其威畧基¶
圖未可與始皇較優劣又何敢望文武髙光之清塵也¶
無其人而無其功理之必然者也故知南北東西皆無¶
地利興亡治亂舉在人謀尚何妄分優劣之有識者或¶
謂西北之風渾東南之俗偷西北之人直東南之民詐¶
西北之土沃東南之地瘠西北之士勁東南之兵嚻此¶
形勢之所以異也是又不然彼各有所短長固不可一¶
<pb:KR3k0029_WYG_180-12b>¶
槩論也夫西北之風渾其失也悍東南之俗偷其得也¶
和渾厚可與奮功悍突則難與圖治和易則易與樂成¶
偷墮則難與慮始故由古以來南北紛争則西北以强¶
勝而多失之亂東南以治隆而多失之弱此則風俗之¶
各有得失也西北之人直其失也狠而後雜以𦍑狄羌¶
狄之人驕暴者也東南之人詐其得也易而又邊以蠻獠蠻¶
獠蠻獠之人庸愚者也直則不可以屈犯驕則不可以¶
禮加狠暴之人尤不可以徳化是知西北之人難治也¶
<pb:KR3k0029_WYG_180-13a>¶
雖愚可以誠推雖詐可以利夸和易之人易以徳懐故¶
知東南之人易治也故由古以來西北之政多以嚴致¶
平東南之政多以寛為治此則人民之各有得失也西¶
北之地沃便種植而宜蚕桑東南之地磽瘠多田疇而¶
利耕布故由古以來西北之人裕於賄而患於飢東南¶
之人苦於貧而足於食善治西北則足以富國善治東¶
南則足以餘粮若九有同軌南北一家則儲粮常仰於¶
東南貨賄常資於西北則食貨之各有得失也西北之¶
<pb:KR3k0029_WYG_180-13b>¶
兵沉勁其失也抵肆東南之兵嚻亂其得也剽銳故西¶
北之兵便於持久東南之兵利於速戰嘗考曹公用兵¶
常以堅守拄强敵及征孫權驟來亟戰遂大敗於赤壁¶
此則西北之兵便於持久而不利於速戰也項王持孤¶
軍轉戰無前及遇漢祖堅守相持卒敗於垓下此東南¶
之兵利於亟戰而不便於持久也深淵髙田戰不獲騁¶
而諸葛恪之師敗矣江淮之士出入如飛而李宻之衆¶
隳矣是以周亞夫堅壁以挫呉楚謝㓜度亟戰而敗符¶
<pb:KR3k0029_WYG_180-14a>¶
堅則以二人用其便利故耳故張良賈充鄭(闕/)之徒皆¶
有南兵剽銳之言而北人制勝務以守成不戰之功者¶
葢畏其鋒而莫敢争也自古惟聞北人之畏南未聞南¶
人之惮北也頋議者何蔽焉臣謂南北形勢初無輕重¶
舉其天時人事如何耳¶
　¶
　¶
　¶
<pb:KR3k0029_WYG_180-14b>¶
　¶
　¶
　¶
　¶
　¶
　¶
　¶
　羣書考索續集卷四十九¶
