# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.475548
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 卷五十九
<pb:KR3k0029_WYG_059-1a>¶
欽定四庫全書¶
　羣書考索卷五十九　　　宋　章如愚　撰¶
　　地理門¶
　　　州郡類¶
謹按天文分野角亢為韓分一曰鄭　氐房心為宋分¶
　尾箕為燕分　斗為呉分　牛女為越分　虚危為¶
齊分　室壁為衞分　奎婁為魯分　胃昴畢為趙分¶
　觜參為魏分　井鬼為秦分　柳星張為周分　翼¶
<pb:KR3k0029_WYG_059-1b>¶
軫為楚分¶
角亢星曰壽星宫曰天秤時曰辰州曰兗　氐房心星¶
曰大火宫曰天蝎時曰卯州曰豫　尾箕星曰析木宫¶
曰人馬時曰寅州曰幽　斗牛星曰星紀宫曰磨蝎時¶
曰丑州曰揚　女虚危星曰𤣥枵宫曰寶瓶時曰子州¶
曰青　室壁星曰娵訾宫曰雙魚時曰亥州曰并　奎¶
婁星曰降婁宫曰白羊時曰戌州曰徐　胃昴畢星曰¶
大梁宫曰金牛時曰酉州曰冀　觜參星曰實沈宫曰¶
<pb:KR3k0029_WYG_059-2a>¶
陰陽時曰申州曰益　井鬼星曰鶉首宫曰巨蠏時曰¶
未州曰雍　栁星張星曰鶉火宫曰獅子時曰午州曰¶
三河　翼軫星曰鶉尾宫曰雙女時曰巳州曰荆¶
唐天文志曰近代諸儒言星土者或以州或以國虞夏¶
秦漢郡國廢置不同周之興也王畿千里其衰也僅得¶
河南七縣今天下一統而直以鶉火為周則疆場舛矣¶
七國之初地形雌韓而雄魏魏西距髙陵盡河東河内¶
北固漳鄴東分梁宋至於汝南韓據全鄭之地南盡潁¶
<pb:KR3k0029_WYG_059-2b>¶
川南陽西達虢畧距函谷宜陽北連上黨地皆綿亘數¶
州相錯如綉考雲漢山河之象多者或至十餘宿其後¶
魏徙大梁則西河合於東井秦拔宜陽而上黨入於輿¶
鬼方戰國未滅時星象之言屢有明効今則同在畿甸¶
之中矣或者猶據漢書地理志推之是守甘石遺術而¶
不知變通之數也晉志序十二次度數及州郡躔次云¶
班固以十二次配十二野又魏陳卓更言郡國所入宿¶
度其言最詳今附次之¶
<pb:KR3k0029_WYG_059-3a>¶
　¶
　¶
　¶
　¶
　¶
　¶
　¶
　¶
<pb:KR3k0029_WYG_059-3b>¶
角亢氐鄭兖州　　　　　　東郡入角一度¶
　東平任城山陰入角六度　泰山入角六度¶
　濟北陳留入亢五度　　　濟陰入氐一度¶
　東平入氐七度¶
房心宋豫州　　　　　　　頴川入房一度¶
　汝南入房二度　　　　　沛郡入房四度¶
　梁國入房五度　　　　　淮揚入心一度¶
　魯國入心三度　　　　　楚國入房四度¶
<pb:KR3k0029_WYG_059-4a>¶
尾箕燕幽州　　　　　　　梁州入箕十度¶
　上谷入尾七度　　　　　漁陽入尾三度¶
　右北平入尾十度　　　　涿郡入尾十六度¶
　西河上郡北地遼西東入尾十度¶
　渤海入箕一度　　　　　樂浪入箕三度¶
　𤣥莬入箕六度　　　　　廣陽入箕九度¶
斗牛女吳越揚州　　　　　九江入斗一度¶
　廬江入斗六度　　　　　豫章入斗十度¶
<pb:KR3k0029_WYG_059-4b>¶
　丹陽入斗十六度　　　　㑹稽入牛一度¶
　臨淮入牛四度　　　　　廣陵入牛八度¶
　泗水入女一度　　　　　六安入女六度¶
虚危齊青州　　　　　　　齊國入虚六度¶
　北海入虚九度　　　　　濟南入危一度¶
　樂安入危四度　　　　　東萊入危九度¶
　平原入危十一度　　　　淄川入危十四度¶
室壁衞并州　　　　　　　安定入室一度¶
<pb:KR3k0029_WYG_059-5a>¶
　天水入室八度　　　　　隴西入室四度¶
　酒泉入室十一度　　　　張掖入室十二度¶
　武都入壁一度　　　　　金城入壁四度¶
　武威入壁六度　　　　　燉煌入壁八度¶
奎婁胃魯徐州　　　　　　東海入奎一度¶
　琅琊入奎六度　　　　　髙宻入婁一度¶
　城陽入婁九度　　　　　膠東入胃一度¶
昴畢趙冀州　　　　　　　魏郡入昴一度¶
<pb:KR3k0029_WYG_059-5b>¶
　鉅鹿入昴三度　　　　　常山入昴五度¶
　廣平入昴七度　　　　　中山入昴一度¶
　清河入昴九度　　　　　信都入畢三度¶
　趙郡入畢八度　　　　　安平入畢四度¶
　河間入畢十度　　　　　真定入畢十三度¶
觜參魏益州　　　　　　　廣漢入觜四度¶
　越嶲入觜三度　　　　　蜀郡入參一度¶
　犍為入參三度　　　　　䍧牱入參五度¶
<pb:KR3k0029_WYG_059-6a>¶
　巴郡入參八度　　　　　漢中入參九度¶
　益州入參七度¶
井鬼秦雍州　　　　　　　雲中入井一度¶
　定襄入井八度　　　　　鴈門入井十六度¶
　代入井十六度　　　　　太原入井二十九度¶
　上黨入輿鬼二度¶
栁星張周三輔　　　　　　洪農入栁一度¶
　河南入星三度　　　　　河内入井九度¶
<pb:KR3k0029_WYG_059-6b>¶
翼軫荆楚　　　　　　　　南陽入翼六度¶
　南郡入翼十度　　　　　江夏入翼十二度¶
　零陵入翼十一度　　　　桂陽入軫六度¶
　武陵入軫十度　　　　　長沙入軫十六度¶
唐一行山河兩戒説按唐一行天下山河之象存乎兩¶
戒¶
北戒自三危積石負終南地絡之陰東及太華逾河並¶
雷首底柱王屋太行北抵常山之右乃東循塞垣至濊¶
<pb:KR3k0029_WYG_059-7a>¶
貊朝鮮是謂北紀所以限戎狄也¶
南戒自岷山嶓冢負地絡之陽東及太華連商山熊耳¶
外方桐柏自上洛南逾江漢攜武當荆山至于衡陽及¶
東循嶺徼達東甌閩中是謂南紀所以限蠻夷也故星¶
經謂北戒為胡門南戒為越門¶
河源自北紀之首循雍州北微連華陰而地絡相㑹並¶
行而東至太行之曲分而東流與涇渭濟瀆相為表裏¶
謂之北河¶
<pb:KR3k0029_WYG_059-7b>¶
江源自南紀之首循梁州南徼達華陽而與地絡相㑹¶
並行而東及荆山之陽分而東流與漢水淮瀆相為表¶
裏謂之南河　故於大象則洪農分陜為西河之㑹五¶
服諸侯在焉自陜而西為秦凉北紀山河之曲為晉代¶
南紀山河為巴蜀皆負險用武之國也　自決而東之¶
用中岳為成周西距外方大伾北至于濟南至于淮達¶
鉅野為宋鄭陳蔡河内及濟水之陽為邢衞漢陳濱淮¶
水之陰為田隨(闕/)　　　用文之國也　北紀之東至¶
<pb:KR3k0029_WYG_059-8a>¶
北河之北為邢趙　南紀之東至南河之南為荆楚¶
自北河下流南距岱山為三齊夾右碣石為北燕　自¶
南河下流北距岱山為鄒魯南涉江淮為吳越皆負¶
海之國殖之所自阜也　自河源循塞垣北東及海為¶
戎狄江源循嶺徼南東及海為蠻越觀兩河之象與雲¶
漢之所終始而分野可知矣¶
歴代帝王郡邑¶
　伏羲(陳今陳州/)　　　　　神農(陳一曰曲阜今兖/州)¶
<pb:KR3k0029_WYG_059-8b>¶
　黄帝(涿鹿今涿州/)　　　　少昊(曲阜/)¶
　顓帝(帝邱今濮州濮陽縣/)　帝嚳(亳今河南沛縣/)¶
　唐堯(晋陽今晉州/)　　　　虞舜(蒲阪今河中永濟/)¶
　夏(韓今頴昌府陽翟縣/)　　商湯(今偃沛/)¶
　周(鎬東今永興鎬/)　　　　秦(咸陽今長安/)¶
　西漢(咸陽今長安/)　　　　東漢(洛陽今西京/)¶
　魏(鄴今相州/)　　　　　　呉(初武昌今鄂州後建/鄴今建康)¶
　蜀(成都/)　　　　　　　　西晉(洛陽/)¶
<pb:KR3k0029_WYG_059-9a>¶
　東晉(建康/)　　　　　　　宋(建康/)¶
　齊(建康/)　　　　　　　　梁(建康/)¶
　陳(建康/)　　　　　　　　元魏(初雲中後洛陽/)¶
　北齊(鄴/)　　　　　　　　後周(長安/)¶
　隋(長安首山/)　　　　　　唐(長安/)¶
　梁(汴今東京/)　　　　　　後唐(汴/)¶
　晉(汴/)　　　　　　　　　漢(汴/)¶
　周(汴/)　　　　　　　　　宋朝(汴中興杭/)¶
<pb:KR3k0029_WYG_059-9b>¶
辨古今州郡區域區域之建肇自古初以迄于今上下¶
數千百載間離合分併増省廢置不勝紜煩故有境土¶
雖同名稱或異為梁一也而有南有大有少焉(今汝州/)¶
(梁縣為南梁皇都浚儀縣為大梁州韓城縣為少梁/)為¶
蔡一也而有新有上有下焉(新蔡上蔡今蔡川縣下蔡/)¶
(今頴川縣是也/)三齊三楚之既别(齊與濟北膠東是為/)¶
(三齊江陵為南楚彭城為西楚呉為東楚/)三蜀三吳之¶
已殊(三蜀謂蜀都漢髙分置廣漢武帝分置犍為三呉/)¶
<pb:KR3k0029_WYG_059-10a>¶
(今蘇潤湖州/)或取名於列宿則曰營曰婺(隋置婺州取/)¶
(婺女星之分為名營州亦然/)或率循於姓氏則為姚為¶
蒙(姚州人皆姚姓蒙州亦皆蒙姓/)以至地列荆揚方分¶
陜右(南齊以荆州為陜西葢比周召分陜之義/)青齊沃¶
壌復號東秦(慕容徳初議所都潘聰曰青齊沃壌號曰/)¶
(東秦/)載籍所𫝊不可不辨　區域之興古别九州西漢¶
以十三州統治晉分天下為十九州唐分為十道宋朝¶
分為二十三路¶
<pb:KR3k0029_WYG_059-10b>¶
古豫今東京南京曹單亳虢陜及京西路徐滑郢金房¶
信陽之地¶
古兖今北京滑濮濟鄆恩德博濵𨽻滄分乾寧永靜之¶
地¶
古青今齊青海濰宻登萊及遼東之地¶
古徐今宿泗滁沂淮揚漣海之地並屬京西南地分河¶
北東西京東東西路在漢亦兖豫州青徐等州二十九¶
郡國之地在晉豫兖司等州六郡即古之豫司兖青冀¶
<pb:KR3k0029_WYG_059-11a>¶
等州九郡即古之兗徐豫揚州四郡即古之徐青平等¶
州四郡即古之青唐之河南道¶
古冀今信安保定瀛莫深洺磁相西南盡河之地屬河¶
東河北東西路在漢冀得司𨽻幽并等州十郡國之地¶
冀參幽州得司𨽻幽冀等州二十郡在晉即幽司冀平¶
等州列郡在唐冀為河東道冀參古幽為河北道¶
古雍今華州永興河之西渭之北岷洮西北至𤓰沙之¶
地屬鄜延等五路在漢司𨽻凉并等州十二郡之境在¶
<pb:KR3k0029_WYG_059-11b>¶
晉即司雍秦凉等州諸郡唐之關内道¶
古梁今疊宕階成鳳商金房及四川除施黔之地屬成¶
都等四路¶
古荆今施黔黄郢信陽分興國及荆湖以西之地屬荆¶
湖南北路在漢古荆參梁即司𨽻荆涼益等九郡之地¶
古雍參梁即涼州八郡之地在晉荆得荆州五郡之地¶
梁得秦雍梁益荆等州之地在唐梁為劒南道分荆梁¶
為山南道分梁雍為隴右道¶
<pb:KR3k0029_WYG_059-12a>¶
古揚州今潮州及福建路浙淮南滁宿亳黄泗漣海之¶
地屬淮南東西江南東西兩浙福建等路在漢即豫荆¶
揚等州八郡國之境在晉即揚州五郡唐之淮南道¶
古揚之南境今廣南東西路漢交州九郡之地晉交廣¶
等州列郡唐之嶺南道¶
古揚之北境今兩浙江南東西淮南西荆湖南路漢荆¶
揚州十郡國晉荆揚等州列郡唐之江南道¶
古今地理廣狹禹别九州東漸于海西被于流沙朔南¶
<pb:KR3k0029_WYG_059-12b>¶
暨聲教葢中國之地方五千里周制九州分七千里至¶
秦分天下為三十六郡與黔中南海桂林上郡為四十¶
東南至海西洮北漠漢之盛時四履之地東樂浪西燉¶
煌南日南北鴈門西南永昌東西九千里南北方三千¶
里五代承三國之後冠帶之國盡秦漢故地隋之世東¶
南盡海西抵沮沬北距五原唐初分為十道及平髙昌¶
拓四鎮比之漢代南北則同東不及而西過之覊縻之¶
地皆受節制宋朝土宇與古齊盛凡使者所部分為二¶
<pb:KR3k0029_WYG_059-13a>¶
十三路其四方蕃夷之地唐賈魏公所載凡數百餘國¶
今列其著聞者又參考𫝊記以敘其盛衰本末至如西¶
有江海諸國西北有奄蔡北有骨利斡者北距大海東¶
北有流鬼不知其地以其不通名貢而无患於中國今¶
畧不載¶
辨四瀆河出崑崙江出岷山松州嘉城縣甘松嶺下淮¶
出唐州桐栢山濟出王屋山今孟州始禹道沇水而為¶
濟截河南渡東流與菏澤故水㑹又北東入於海兖州¶
<pb:KR3k0029_WYG_059-13b>¶
在濟河之間濟發源為名今濟州乃非景也至周置兖¶
州兼得今郡之地而濟水自王莽末入河因同流入海¶
是則濟河之地无濟水矣自後所立皆集舊名兼有濟¶
南如漢之淄濟晉唐之齊州濟北如漢晋之濟州濟陽¶
如漢之曹濮晉唐之曹魏等郡國葢建置之際未之審¶
也¶
辨三江自豫章而下入于彭蠡而東至海為南江自蜀¶
岷山至于九江彭蠡以入于海為中江自嶓冢導漾東¶
<pb:KR3k0029_WYG_059-14a>¶
流為漢過三澨大别以入于江匯于彭蠡以至于海為¶
北江自彭蠡以上為二自夏口以上為三下而過秣陵¶
京口以入于海則不復三矣¶
辨河源河出崑崙曰劉元鼎常使吐蕃見其源自别館¶
界來吐蕃之人皆云山在國中今澶州東北葢秦決而¶
注魏也¶
辨九河九河之名徒駭太史馬頰覆釡胡蘇鉤盤鬲津¶
簡與潔按九域志鬲津徒駭在今瀛州鉤盤太史胡蘇¶
<pb:KR3k0029_WYG_059-14b>¶
在今滄州曰篤馬河者即馬頰也在今濟州其他覆釜¶
簡潔漫不可考當在東光成平鬲縣南北之間以漢許¶
商之言考之徒駭最北鬲津最南葢徒駭是河之本道¶
東分為八齊小白塞之為一今河間弓髙以東至平原¶
鬲津往往有其遺處葢塞其八枝併使歸於徒駭也¶
辨江漢汴泗按禹貢浮于淮泗達于河葢水勢自淮泗¶
入河必道於汴世謂隋煬帝始通汴入泗非也觀晉王¶
濬伐吳杜預與之書曰自江入淮逾於泗汴泝河而上¶
<pb:KR3k0029_WYG_059-15a>¶
振旅還都則由汴可以入泗吳王夫差開溝通水與晉¶
㑹于黄池則自江可以至淮¶
辨伊洛瀍澗伊水出洪農盧氏縣熊耳山東北入洛洛¶
水出洪農上洛縣冢嶺山東北至鞏縣入河瀍水出河¶
南穀城縣潛亭北東南入洛澗水出洪農新安縣東北¶
入洛伊瀍澗三水入洛合流而入河¶
辨五岳中嵩山在西京東太山在兖南衡山在潭西華¶
山在華北恆山在定州¶
<pb:KR3k0029_WYG_059-15b>¶
辨五嶺大庾嶺一名塞上在䖍州水明嶺本都龎在道¶
州白芒嶺本畛諸亦在道州臘嶺本騎田在郴州臨源¶
嶺本越在今桂州¶
辨華山九域圗載疏云華山泗州之際東北曰冀東南¶
曰豫西南曰梁西北曰雍以華山十字分之四隅乃四¶
州也¶
辨非九州之地伊州在燉煌北大磧之外為戎狄之地¶
非九州之限四州漢時車師前王之庭(庭州在流沙之/)¶
<pb:KR3k0029_WYG_059-16a>¶
(西北前漢烏孫之舊壌後漢車師後王之庭/)安西都䕶¶
府(本龜兹國/)南越自嶺而南當唐虞三代為蠻夷之國¶
是百越之地亦可謂之南越(或云南越之君亦夏禹之/)¶
(後也按甌越閩越禹後少康庶子所封之地即南非闕/)¶
(種也故地理志云東南二越其義詳矣或曰自交趾至/)¶
(于㑹稽七八百里越雜處各有種姓故知皆非少康後/)¶
古謂之雕題(王制曰南方曰雕題/)非禹貢職方之地(晋/)¶
(書隋書並以交廣之地為禹貢揚州之域稽其同略考/)¶
<pb:KR3k0029_WYG_059-16b>¶
(其鎮藪則禹貢職方皆不及此故列於九州外/)¶
太一曰未畫野晉書曰昔者元胎旡象太素流形對越¶
在天以為元首則記所謂冬居營窟夏居櫓巢飲血茹¶
毛未有絲麻者也及燧人鑽火庖犧氏出震風宗下武¶
炎嗣昌基畫野旡聞其歸一揆¶
神農始有里數皇甫説帝王世紀曰自天地開闢未有¶
經界之制三皇尚矣諸子稱神農之王天下也地東西¶
九十萬里南北八十五萬里¶
<pb:KR3k0029_WYG_059-17a>¶
黄帝推分星制天下黄帝受命乃推分星方制萬里畫¶
壄分州得百里之國萬區易稱首出庶物萬國咸寧¶
顓頊帝嚳始别九州顓頊之所建帝嚳受之創制九州¶
統領萬國北至幽陵南暨交趾西導流沙東極蟠木日¶
月所照莫不底焉是以制萬國而建九州¶
黄帝方立萬國帝嚳始置九州按孔安國注云冀州帝¶
都不説境界以餘州所至則可知兖州東南距濟西北¶
距河青州東北距海西南距岱徐州東至海北至岱南¶
<pb:KR3k0029_WYG_059-17b>¶
及於淮揚州北距淮南距海荆州北距荆山南及衡山¶
之陽豫州西南至荆山北距河梁州東距華山之陽西¶
距黒水雍州西距黒水東距河¶
堯立九州堯遭洪水而天下分絶使禹平水土還為九¶
州如舊制也　晉志云昔在帝堯叶和萬邦制八家為¶
鄰三鄰為朋三朋為里五里為邑十邑為都十都為師¶
州十有二師焉¶
舜十二州之制舜攝帝位分為十二州故虞書云肇十¶
<pb:KR3k0029_WYG_059-18a>¶
有二州注云析冀為幽并析青為營　又東坡指掌圗¶
云堯遭洪水天下分絶使禹平之為九州如帝嚳之制¶
至舜肇十有二州葢以古冀州南北濶大分衞水為并¶
州分燕以北為幽州以青州越海析遼東之地為營州¶
禹貢九州之制夏氏革命又為九州塗山之㑹亦云萬¶
國書曰冀州既載濟河惟兗州海岱惟青州海岱及淮¶
惟徐州淮海惟揚州荆及衡陽惟荆州荆河惟豫州華¶
陽黑水惟梁州黑水西河惟雍州　晉志云夏后氏東¶
<pb:KR3k0029_WYG_059-18b>¶
漸于海西被于流沙南浮于江而朔南暨聲教章亥所¶
步莫不率俾㑹群臣于塗山執玉帛者萬國於是九州¶
之内作為五服天子之國内五百里甸服百里賦納總¶
二百里納銍三百里納秸服四百里粟五百里米甸服¶
外五百里侯服百里采二百里任三百里侯侯服外五¶
百里綏服三百里揆文教二百里奮武衞綏服外五百¶
里要服三百里夷二百里蔡要服外五百里荒服三百¶
里蠻二百里流訖于四海弼成五服五服至于五千里¶
<pb:KR3k0029_WYG_059-19a>¶
夏徳中微遇有窮之亂少康中興不失舊物自孔甲之¶
後以至于桀諸侯相兼其能存者二千餘國方於塗山¶
十損其七矣¶
殷商封國晉志曰成湯取桀於焦遷鼎于亳伊摯仲虺¶
之徒大明憲典王者之制爵禄公侯伯子男凡五等天¶
子之田方千里公侯皆方百里伯七十里子男五十里¶
不能五十里不合於天子附於諸侯曰附庸凡四海之¶
内九州州方千里建百里之國三十七十里之國六十¶
<pb:KR3k0029_WYG_059-19b>¶
五十里之國百有二十凡二百一十國名山大澤不以¶
封其餘以為附庸閒田八州州二百一十國天子之縣¶
内百里之國九七十里之國二十有一五十里之國六¶
十有三凡九十三國名山大澤不以班其餘以禄士以¶
為閒田凡九州千七百七十三國天子之元士諸侯之¶
附庸不與天子百里之内以供官千里之内以為御千¶
里之外設方伯五國以為屬屬有長十國以為連連有¶
帥三十國以為卒卒有正二百一十國以為州州有伯¶
<pb:KR3k0029_WYG_059-20a>¶
八州八伯五十六正百六十八帥三百三十六長八伯¶
各以其屬屬於天子之老二人分天下為左右曰二伯¶
千里之内曰甸千里之外曰采曰流天子使其大夫為¶
三監監於方伯之國國三人天子之縣内諸侯禄也外¶
諸侯嗣也¶
商因夏制漢志曰殷因於夏旡所損益晉志曰夏功在¶
唐堯殷因旡所損益　夏氏革命又為九州塗山之㑹¶
至者萬國四百年間遞相兼并殷湯受命其能存者三¶
<pb:KR3k0029_WYG_059-20b>¶
千餘國亦為九州分統天下載祀六百¶
周并體國經野周既克殷監于二代而損益之定官分¶
職改禹徐梁二州合於雍青(師古注云省徐州以入青/)¶
(州并梁州以合雍州/)分冀州之地以為幽并　分天下¶
為九畿方千里曰王畿其外曰侯畿又外曰甸畿又外¶
曰男畿又外曰采畿又外曰衞畿又外曰蠻畿又外曰¶
夷畿又外曰鎮畿又外曰藩畿職方氏掌天下之圖¶
辨其邦國都鄙四夷八蠻七閩九貉五戎六狄之人¶
<pb:KR3k0029_WYG_059-21a>¶
東西曰揚州其山鎮㑹稽其澤藪具區　正南曰荆州¶
其山鎮衡山其澤藪雲夢　河南曰豫州其山鎮華山¶
其澤藪圃田　正東曰青州其山鎮沂山其澤藪孟豬¶
　正西曰雍州其山鎮嶽山其澤藪弦蒲　東北曰幽¶
州其山鎮醫无閭其澤藪貕養　河内曰冀州其山鎮¶
霍山其澤藪楊紆　正北曰并州其山鎮恆山其澤藪¶
昭餘祁　周禮注云揚荆豫兖雍冀與禹貢略同青州¶
則徐地也幽并則青冀之地也无徐梁¶
<pb:KR3k0029_WYG_059-21b>¶
春秋列國武王克殷光有天下兄弟之國十有五人姬¶
姓之國者四十人爵五品而土三等公侯百里伯七十¶
里子男五十里不滿者為附庸葢千八百國成王時亦¶
曰九州屬職方氏其後諸侯相併有千二百國及平王¶
東遷迄獲麟之末二百四十二年間諸侯征伐更相吞¶
滅不可勝數而見於春秋者百二十四國蠻夷戎狄不¶
在其數逮乎下分地理上配天象所定躔次摠標十二¶
鄭宋晉呉衞秦齊陳楚蔡杞燕　漢志曰至春秋時尚¶
<pb:KR3k0029_WYG_059-22a>¶
有數十國五伯迭興緫其盟㑹(師古曰此五伯謂齊桓/)¶
(宋㐮晉文秦穆楚莊也/)¶
戰國七雄陵夷至於戰國天下分而為七(師古曰謂秦/)¶
(韓魏趙燕齊楚七國也/)合從連橫經數十年而兵革不¶
息　通典云初平王時雒邑與宗周(制京也/)通封畿東¶
西長南北短相覆為千里後為諸侯所侵比周之亡七¶
城而已即河南洛陽新城平隂偃師鞏緱氏是也按七¶
邑之境西自河南洛陽南自伊闕緱氏東至鞏縣北至¶
<pb:KR3k0029_WYG_059-22b>¶
于河¶
秦置三十六郡秦兼并四海以為周制微弱終為諸侯¶
所喪故不立尺土之封分天下為郡縣盪滅前聖之苗¶
裔靡有孑遺者矣　始皇初并天下懲㣻戰國削罷列¶
侯分天下為三十六郡¶
　三川　河東　南陽　南郡　九江　章郡　㑹稽¶
　潁川　碭郡　泗水　薛郡　東郡　琅邪　齊郡¶
　上谷　漁陽　右北平遼東　遼西¶
<pb:KR3k0029_WYG_059-23a>¶
　代郡　鉅鹿　邯鄲　上黨　太原　雲中　九原¶
　鴈門　上郡　隴西　北地　漢中　巴郡　蜀郡¶
　黔中　長沙(凡三十五郡與内史為三十六郡也/)於¶
是興師踰江平取百越又置閩中南海桂林象郡凡四¶
十郡郡一守焉其地則西臨洮而北沙漠東縈南帶皆¶
臨大海　周平王東遷洛邑以岐豐之地賜秦㐮公至¶
孝公作為咸陽(今咸陽縣/)築冀闕徙都之謂秦川亦曰¶
關中至始皇始并天下分置三十六郡郡各領縣二萬¶
<pb:KR3k0029_WYG_059-23b>¶
戸以上為令减萬戸為長後平百越又置四郡郡置一¶
守一丞兩尉以典之監侍御史掌監諸郡¶
西漢郡國漢興因秦制度崇恩德行簡易以撫海内至¶
武帝攘却胡越開地斥境南置交趾北置朔方之州兼¶
徐梁幽并夏周之制改雍曰涼改梁曰益凡十三郡置¶
刺史　本秦京師為内史分天下作三十六郡漢興以¶
其郡太大稍復開置又立諸侯王國武帝開廣三邊故¶
自髙祖増二十六文景各六武帝二十八昭帝一訖於¶
<pb:KR3k0029_WYG_059-24a>¶
孝平凡郡國二百三縣邑千三百一十四道三十二侯¶
國二百四十一地東西九千三百二里南北萬三千三¶
百六十八里提封田一萬萬四千五百一十三萬六千¶
四百五頃其一萬萬二百五十二萬八千八百八十有¶
九頃其邑居道路山川林澤羣不可墾其三千二百二¶
十九萬九百四十七頃可墾定墾田八百二十七萬五¶
百三十六頃漢極盛矣漢祖隆興革秦之弊分内史為三¶
郃更置郡國二十有三(桂陽/)　(江夏/)　(豫章/)　(河内/)¶
<pb:KR3k0029_WYG_059-24b>¶
(親郡/)　(東漢/)　(楚國/)　(平原/)　(梁國/)　(定㐮/)　(泰山/)¶
(汝南/)　(淮陽/)　(千乗/)　(東萊/)　(燕國/)　(青河/)　(信都/)¶
(常山/)　(中山/)　(渤海/)　(廣漢/)　(涿郡/)合二十三郡三内¶
史者(河上渭南中地也地理志曰髙祖增三十六/)武帝¶
改河上渭南中地以為京兆馮翊扶風(是為三輔也/)¶
文増厥九(廣平/)　(城陽/)　(淄川/)　(濟南/)　(膠西/)　(膠東/)¶
(河間/)　(廬江/)　(衡山/)武帝改衡山曰六安景加其四¶
(濟北/)　(濟陰/)　(山陽/)　(北海也/)宣改濟北曰東平武帝¶
<pb:KR3k0029_WYG_059-25a>¶
開越攘胡初置十七　(南海/)　(蒼梧/)　(鬱林/)　(合浦/)¶
(交阯/)　(九真/)　(日南/)　(朱崖/)　(儋耳九郡平西南夷置/)¶
(䍧牱/)　(越嶲/)　(沈黎/)　(汶山/)　(犍為/)　(益州六郡西置/)¶
(武都郡又分立零陵郡合十七郡/)拓土分疆又増十四¶
(𢎞農/)　(臨淮/)　(西河/)　(朔方/)　(酒泉/)　(陳岳/)　(安定/)¶
(天水/)　(𤣥莬/)　(樂浪/)　(廣陵/)　(燉煌/)　(武威/)　(張掖/)昭¶
帝少事又増其一(金城/)至平帝元治二年凡新置郡國¶
七十有一與秦四十合一百一十一改雍曰涼改梁曰¶
<pb:KR3k0029_WYG_059-25b>¶
益置徐州復夏舊號南置交阯北有朔方凡為十三部¶
(凉/)　(益/)　(荆/)　(揚/)　(青/)　(豫/)　(兗/)　(徐/)　(幽/)　(并/)　(冀/)¶
(十一州交趾朔方三刺史合十三部/)史記云西南夷君¶
長以十數夜郎滇卭都徙筰都冉駹白馬最大皆巴蜀¶
西南外蠻夷漢武建元六年唐蒙説上通南夷夜郎司¶
馬相如亦言西夷卭筰可置郡後平南夷置䍧牱郡冉¶
駹皆震恐請臣置吏乃以卭都為越嶲郡筰都為沈黎¶
郡冉駹為汶山郡廣漢西白馬為武山郡滇為益州郡¶
<pb:KR3k0029_WYG_059-26a>¶
　又晉志始秦惠王㓕蜀置郡以張若為蜀守及始皇¶
置三十六郡蜀之郡名不改漢初有漢中巴蜀髙祖六¶
年分蜀置廣漢凡為四郡武帝西南夷更置犍為䍧牱¶
越嶲益州四郡凡八郡遂置益州統焉益州葢始此也¶
　又晉志昔周武王封召公於燕及秦滅燕以為漁陽¶
上谷右北平遼西遼東五郡漢髙帝分上谷置涿郡武¶
帝置十三州幽州依舊名不改以後開東邊置𤣥莬樂¶
浪等郡亦皆属焉　又晉涼州志周衰其地為狄秦興¶
<pb:KR3k0029_WYG_059-26b>¶
羡陽甘泉宫本匈奴鑄金人祀天之處匈奴既失甘泉¶
又使休屠渾邪王等居凉州之地二王以後地降漢漢¶
置張掖酒泉燉煌武威金城謂之河西五郡改周之河¶
州為凉州葢以地處西方常寒凉也地勢西北斜出南¶
隔西羌西通西域斷匈奴左臂　通典云昔漢武置朱¶
崖儋耳二郡昭帝省儋耳置朱崖元帝又罷朱崖以其¶
阻絶數反云　晉志曰漢興創艾亡秦孤立而敗於是¶
割軍封疆立爵二等功臣侯者百有餘邑于時民罹秦¶
<pb:KR3k0029_WYG_059-27a>¶
項戸口彫敝大侯不過萬家小者五六百戸而尊王子¶
弟大啓九國古者有分土旡分民若乃跨州連郡小則¶
十有餘城以戸口為差降畧封疆之逺近所謂分民自¶
漢始也起鴈門以東盡遼陽為燕代常山以南太行左¶
轉渡濟漸于海為齊趙穀泗奄有龜蒙為梁楚東帶¶
江湖薄㑹稽為荆呉北界淮瀕畧廬衡為淮南波漢¶
之陽亘九嶷為長沙諸侯比境周匝三垂外接胡越天¶
子自三河東郡潁川南陽自江陵以西至巴蜀北至雲¶
<pb:KR3k0029_WYG_059-27b>¶
中西至隴西與京師内史凡十五郡　漢異姓八王之¶
地漢書云昔髙祖定天下功臣異姓而王者八國張耳¶
吳芮彭越黥布臧荼盧綰與兩韓信皆得列土南面稱¶
孤漢五年以魏故地封彭城越為梁王都定陶(今曹州/)¶
封黥布為淮南王都六(今夀州縣/)九江廬江衡山豫章¶
皆屬焉以長沙豫章象郡桂林南海立吳芮為長沙王¶
都臨湘韓王信初都陽翟上後以信壯武北近鞏雒南¶
迫宛葉而有淮陽皆天下勁兵處也乃更以太原郡為¶
<pb:KR3k0029_WYG_059-28a>¶
韓國徙信以備胡都晉陽(今太原/)韓信初王齊後徙封¶
楚王都下邳(今淮陽/)而按本𫝊不載所封地據楚元王¶
傳信以反誅分其地為二一以封别王一以封楚張耳¶
(居趙都㐮國今邢州/)臧荼王燕都薊皆如故地後盧綰¶
以從征荼有功因以燕地封之¶
漢呉楚七國漢史髙祖六年既廢韓信分其地為二國¶
以東陽郡鄣郡吳郡五十三縣立劉賈為荆王後以荆¶
地封吳王濞更以廣陵國屬吳按濞本𫝊呉有豫章之¶
<pb:KR3k0029_WYG_059-28b>¶
地以碭郡薛郡郯郡三十六縣立交為楚王至孫戊嗣¶
國孝又敗分故齊地以膠東封雒渠以汶川封賢以膠¶
西封功以濟南封辟光又割趙之河間而以餘故趙地¶
封幽王子遂為王　東漢郡國世祖中興惟官多役煩¶
乃命并合省郡國十縣邑道侯國四百餘所明帝置郡¶
一章帝置郡國二和帝置三安帝入命属國别領北郡¶
者六又所省縣漸復分置至于孝順九郡國百有五縣¶
邑通侯國置皆无郡名而不復列上中下之目其後有¶
<pb:KR3k0029_WYG_059-29a>¶
方鎮史官不録於地理之書以為方鎮兵伐之事非職¶
方所掌故也¶
唐置十五道城理明皇開元二十一年又因十道分山¶
南江南為東西道増置黔中道又京畿都畿置十五采¶
訪使如漢刺史之職京畿(理西京今長安/)都畿(理洛陽/)¶
(今西京/)闗内(多以京官遙領/)河南(理陳留郡/)河東(理太/)¶
(原河東/)河北(理魏郡/)隴西(理鄯西平/)山南東(理㐮陽/)山¶
南西(理漢中郡/)劒南(理成都蜀/)淮南(理揚廣陵郡/)江南¶
<pb:KR3k0029_WYG_059-29b>¶
東(理吳郡/)江南西(理豫章郡/)黔中(理黔中郡/)嶺南(理南/)¶
(海郡/)及天寶盜起中國用兵而河西隴右不守陷于吐¶
蕃(自禄山之亂河右曁鄯武疊宕等郡皆没于吐蕃代/)¶
(宗寶應元年又陷秦渭洮臨廣徳元年復陷河蘭岷廓/)¶
(徳宗正元二年陷安西北庭隴右州縣盡矣/)　河北道¶
覊縻州突厥之别部及奚契丹靺鞨降胡髙麗為府十¶
四州四十六𨽻幽州都督安東都䕶府　關内道突厥¶
回紇党項吐谷渾為府二十九州九十𨽻靈夏延慶¶
<pb:KR3k0029_WYG_059-30a>¶
州都督并單于安北都䕶府　隴右道突厥回紇吐谷¶
渾之别部及龜兹于闐焉耆疎勒河西内屬諸胡西域¶
十六國為府五十一州百九十八𨽻秦凉林松都督并¶
安西都䕶府¶
江南道蠻為州五十一𨽻黔州都督府¶
嶺南道蠻為州九十二𨽻峯桂邕都督并安南都䕶府¶
劒南道羌蠻為州二百六十一𨽻松茂姚嶲黎雅戎千¶
一百八十(東觀書曰桓帝永興元年鄉三千六百八十/)¶
<pb:KR3k0029_WYG_059-30b>¶
(二亭二千四百四十三/)　晉志云光武投戈之嵗在則¶
耗之辰郡國蕭條并省者八(城陽/)　(淄川/)　(髙宻/)　(膠/)¶
(東/)　(六安/)　(真定/)　(泗水/)　(廣陽/)建武十一年省州牧¶
復為刺史貟十三人各掌一州明帝置一(永昌/)章帝置¶
二　(城呉郡/)和順改作其名有九(和帝置淮北廣陽/)　(順/)¶
(帝改淮陽為陳楚為彭城/)　(濟東為東平/)　(臨淮為鍾離/)¶
(千乗為柴安/)　(信都為安平/)　(天水為漢陽/)省朔方刺¶
史合之於司𨽻凡十二部(其與西漢不同者司𨽻校𨽻/)¶
<pb:KR3k0029_WYG_059-31a>¶
(部郡治河南朔方𨽻於并部/)而郡國百有八焉(省前漢/)¶
(八置五改舊名/)七因舊九十六少前漢二也桓靈頗増¶
於前復置六郡(桓帝置髙陽髙平西陵靈帝置南陂/)　(番/)¶
(陽/)　(零陵/)　東有樂浪南永昌郡四履之盛亦如前漢¶
云¶
　¶
　¶
　¶
<pb:KR3k0029_WYG_059-31b>¶
　¶
　¶
　¶
　¶
　¶
　¶
　¶
　羣書考索卷五十九¶
