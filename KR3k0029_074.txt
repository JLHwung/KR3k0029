# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.790678
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷八
<pb:KR3k0029_WYG_074-1a>¶
欽定四庫全書¶
　羣書考索後集卷八¶
　　　　　　　　　　　　宋　章如愚　編¶
　　官制門¶
　　　六部類¶
户部尚書　漢置尚書郎四人其一人主財帛委輸至¶
　　魏文帝置度支尚書寺専掌軍國支計　呉有户¶
　部　呉孫休初即位户部尚書階下讀奏而晉有度¶
<pb:KR3k0029_WYG_074-1b>¶
　支皆主筭也　宋齊度支尚書領度支金部倉部起¶
　部四曹　北齊度支統度支倉部左户右户金部庫¶
　部六曹　後周置大司徒卿一人如周禮之制其屬¶
　有民部中大夫二人掌承司徒教以籍帳之法賛計¶
　人民之衆寡¶
隋初有度支尚書則并後周民部之職　開皇三年改¶
　度支為民部統度支民部金部倉部四曹唐修隋志¶
　謂之户部永徽初改民部為户部廟諱故也¶
<pb:KR3k0029_WYG_074-2a>¶
唐顯慶元年改户部為度支　龍朔三年改度支尚書¶
　為司元太常伯　咸亨元年復為户部尚書初户部¶
　居禮部之後　武后改置天地四時之官以户部為¶
　地官由是遂居禮部前　神龍元年復改地官為户¶
　部總判户部度支金部倉部事(通典/)　掌天下户口¶
　井田之政令凡徭賦職貢之方經費賙給之筭蔵貨¶
　嬴儲之準悉以咨之(六典/)¶
宋户部判部事一人以兩制以上充凡户口田産金榖¶
<pb:KR3k0029_WYG_074-2b>¶
　食貨之政令皆歸於三司　三司謂鹽鐵户部度支¶
　也　本曹但受天下之土貢元㑹陳於庭而已(續㑹/)¶
　(要/)　元豐改官制罷三司歸户部左右曹而三司之¶
　名始泯矣(四朝志/)初除安燾為户部尚書(續㑹要/)¶
　户部掌天下人户口土地錢榖之政令貢賦征役之¶
　事以版籍考户口之登耗以税賦待邦國之嵗計以¶
　土貢辨郡縣之物宜以征𣙜抑兼并而佐調度以孝¶
　義婚姻繼嗣之道和人心以田務劵責之理直民訟¶
<pb:KR3k0029_WYG_074-3a>¶
　凡此歸於左曹　以常平之法平豐㐫時斂散以免¶
　役之法通貧富均財力以保伍之法聨比閭察盜賊¶
　以義倉賑濟之法收飢饉恤艱阨以農田水利之政¶
　治荒廢務稼穡以坊場河渡之課酬勤勞省科率凡¶
　此歸之右曹(四朝志/)　是時右曹所領侍郎専之雖¶
　尚書亦不得預(實録/)　元豐六年詔户部右曹令侍¶
　郎専領尚書不預至元祐元年門下侍郎司馬光欲¶
　令户部尚書兼領左右曹而舊三司財用事有在五¶
<pb:KR3k0029_WYG_074-3b>¶
　曹寺監者並歸户部則利權歸一詔尚書省立法左¶
　右曹錢穀尚書兼總使周知其數量入為出而制國¶
　用焉(職畧/)舊三司使即今尚書三司副使即今侍郎¶
　權發遣副使即今權侍郎三司判官推官及判子司¶
　官即今郎中員外郎之任也(續㑹要/)¶
户部侍郎¶
隋煬帝始置民部侍郎　唐因之後改曰户部　龍朔¶
　二年改為司元少常伯　咸亨元年復為户部侍郎¶
<pb:KR3k0029_WYG_074-4a>¶
　他時曹名或改而官號不易舊制一員　長安四年¶
　加一員　神龍元年減二年復加(通典/)　職掌天下¶
　户口井田之政令凡徭賦職貢之方經費賙給之筭¶
　臧貨嬴儲之準悉以咨之(六典/)¶
宋户部之職皆歸三司　元豐官制行户部始總邦計¶
　置侍郎二員左曹五案　户口案稅賦案農田案檢¶
　法案知雜案右曹五案　常平案免役案坊場案檢¶
　法案知雜案　左曹除陳安石右曹除李廷(職畧/)其¶
<pb:KR3k0029_WYG_074-4b>¶
　餘職掌沿革(並見户部尚書門/)¶
户部郎中¶
漢尚書郎一人主户口墾田　呉張温為户曹郎　魏¶
　有左民郎曹　晉兼置右民郎曹東晉而下有民部¶
　曹　梁陳為左右郎　後魏為左户曹郎　北齊有¶
　左右民郎曹¶
隋初民部郎曹置侍郎二人煬帝改曰民部郎　唐為¶
　郎中髙宗改為户部龍朔中為司元大夫後復故郎¶
<pb:KR3k0029_WYG_074-5a>¶
　中二人員外郎二人掌户口土田賦役貢獻蠲免優¶
　復婣婚繼嗣之事以男女之黄小中丁老為帳籍以¶
　求業口分園宅均其土田以租庸調斂其物以九等¶
　定天下之户以為尚書侍郎之貳其後以諸行郎官¶
　判錢榖而户部度支郎官失其職矣(唐職林/)　宋沿¶
　革(見户部尚書門/)¶
度支郎中¶
漢有度支侍郎即郎中之任也歴魏　晉　宋　齊¶
<pb:KR3k0029_WYG_074-5b>¶
　後魏　北齊並有度支郎中　梁　隋　陳為侍郎¶
　　煬帝但曰郎自漢魏以来皆度支尚書領度支郎¶
　　開皇三年改度支尚書為民部尚書始民部領之¶
唐因焉武徳三年加中字　龍朔二年改為司度大夫¶
　　咸亨元年復故(六典/)　掌度支國用租賦少多之¶
　數物産豐約之宜水陸道路之利毎嵗計其所出而¶
　支其所用(六典/)¶
宋度支判司事一人列六案　度支案發運案支供案¶
<pb:KR3k0029_WYG_074-6a>¶
　賞賜案掌法案知雜案　以無職事朝官充凡調度¶
　之政皆歸三司本司無所掌　元豐官制行郎中員¶
　外郎始實行本司事(續㑹要/)　初除陳向(職畧/)　參¶
　掌計度天下之經費以貢賦稅租之入而為之出小¶
　事則擬畫大事則咨其長(職官志/)¶
金部郎中¶
漢置尚書郎四人其一人主財帛委輸盖金部郎曹之¶
　任也歴魏　晉　宋　齊　後魏　北齊並有金部¶
<pb:KR3k0029_WYG_074-6b>¶
　郎　梁　陳　隋為侍郎煬帝但曰郎¶
唐因之武徳三年加中字(六典/)　龍朔中為司珍大夫¶
　(唐職林/)　咸亨復天寳改司金郎中　至徳初復舊¶
　掌庫蔵出納之節金寳財貨之用權衡度量之制皆¶
　總其文籍而頒其節制(六典/)¶
宋金部判司事一人以無職事朝官充凡庫蔵出納之¶
　節金寳財貨之用皆歸於三司而儀衡度量之制主¶
　於太府寺本司無所掌元豐官制行郎中員外郎始¶
<pb:KR3k0029_WYG_074-7a>¶
　實行本司事(續㑹要/)　初除晁端彦焉(職畧/)參掌給¶
　納天下之泉幣計其嵗所輸數歸於應授之府蔵以¶
　待邦國之用而鉤考平準市舶𣙜易商稅香案鹽鐵¶
　之數以周知其登耗凡造升斗尺稱皆以法頒其禁¶
　令分案七　左蔵案右蔵案錢帛案𣙜易案請給案¶
　檢法案知雜案¶
倉部郎中¶
周廩人倉人之職也　魏　晉而下皆有倉部郎中¶
<pb:KR3k0029_WYG_074-7b>¶
　梁　陳為侍郎　宋　齊以度支尚書領之　後魏¶
　有太倉尚書　後周有司倉下大夫　隋初為倉部¶
　侍郎煬帝止曰倉部郎¶
唐武徳三年加中字　龍朔二年改司庾大夫　咸亨¶
　復天寳中為司儲郎中　至徳復掌天下儲庫出納¶
　租稅禄糧倉廪之事(六典唐職林/)¶
宋倉部判司事一人以無職事官充凡倉庾受納租稅¶
　出給禄廩之事皆歸三司而别置提㸃倉場官以督¶
<pb:KR3k0029_WYG_074-8a>¶
　察本司别無所掌元豐官制行郎中員外郎始實行¶
　本司事(續㑹要/)初除韓正彦焉(職畧/)參掌國之倉場¶
　儲積及其給受之事嵗以應用蒭粟前期缺度支均¶
　定支移拆變之數(四朝志/)　列六案曰倉場案上供¶
　案給納案糶糴案掌法案知雜案　建炎三年詔罷¶
　司農寺本寺諸倉場事務𨽻倉部　紹興四年復舊¶
　(中興㑹要/)¶
禮部尚書　漢成帝置尚書五人其四曰客曹主外國¶
<pb:KR3k0029_WYG_074-8b>¶
　夷狄事　光武分六曹吏部曹兼掌祭祀事然則夷¶
　狄祭祀皆今禮部職也　魏尚書有祠部曹及　晉¶
　江左有祠部尚書掌廟祧之禮常與右僕射通職不¶
　常置以右僕射攝之　歴代皆與右僕射通職¶
宋祠部尚書領祠部儀曹二曹　齊　梁　陳皆有祠¶
　部尚書　後魏為儀曹尚書　北齊祠部尚書統祠¶
　部主客虞曹屯田起部五曹又有儀曹主吉凶禮制¶
　屬殿中尚書　後周置春官卿又有禮部而不言職¶
<pb:KR3k0029_WYG_074-9a>¶
　事後改禮部為宗伯又春官之屬有典命後改典命¶
　為大司禮俄改大司禮復為禮部謂之禮部大夫至¶
　　隋置禮部尚書統禮部祠部主客膳部四曹盖因¶
　後周禮部之名兼前代祠部儀曹之職至　唐人因¶
　其制龍朔中改為司禮太常伯光宅中為春官尚書¶
　　神龍元年復改尚書掌禮儀祭享貢學之政(六典/)¶
　(通典唐職林/)¶
宋禮部判部事二人以兩制及帶職朝官以上充凡禮¶
<pb:KR3k0029_WYG_074-9b>¶
　儀之事悉歸於太常禮院而貢舉之政領於知貢舉¶
　官本曹但掌制科舉人補奏太廟郊社齋郎室長掌座¶
　都省集議百官謝賀章表諸州申舉祥瑞出納内外牌¶
　印之事而兼領貢院焉(續㑹要/)　元豐改制掌禮樂¶
　祭祀朝㑹燕饗學校貢舉冊寳印記圖書表疏及祥¶
　瑞之事凡禮樂有所損益小事則同太常寺大事則¶
　集侍從或百官議定以聞若有事於南北郊明堂籍¶
　曰禘祫太廟薦饗景靈宫酌獻陵表及行朝貢慶賀¶
<pb:KR3k0029_WYG_074-10a>¶
　宴樂之禮則承詔舉其儀物(職官志/)　時雖正名尚¶
　書尤未除人(職畧續㑹要可考見下禮部侍郎沿革/)¶
　　建炎二年併光禄寺鴻臚寺歸禮部(中興㑹要/)¶
禮部侍郎¶
隋煬帝初置禮部侍郎大業三年初置用蘓植為之唐¶
　因之龍朔中為司禮少常伯　髙宗咸亨元年復舊¶
　他時曹名或改而官號不易嘗䇿試貢舉及齋郎𢎞¶
　崇國子生等事舊制考功員外郎貢舉　開元二十¶
<pb:KR3k0029_WYG_074-10b>¶
　三年李昻為進士李權所詆朝議以考功位輕不足¶
　以臨多士次年遂以禮部侍郎掌焉天下髦彦由其¶
　所取勢傾當時資與吏部侍郎等(六典/)　宋沿革(見/)¶
　(尚書門/)　元豐正名初除謝景温(職畧又續㑹要/)¶
　元豐五年四月二十四日除户部侍郎謝景温為禮¶
　部侍郎侍郎自此始正除尚書缺¶
禮部郎中¶
魏　晉　宋　齊　梁　陳　後魏　北齊有殿中郎¶
<pb:KR3k0029_WYG_074-11a>¶
　儀曹郎而殿中掌表疏儀曹掌吉凶禮制皆禮部郎¶
　中之職也　後周依周官　隋禮部曹置侍郎一人¶
　煬帝除侍郎又改儀部　唐因之稱郎中　武德三¶
　年復為禮部　龍朔二年改司禮大夫(六典注/)　咸¶
　亨初復舊其後曹名或改而官不易掌禮樂學校儀¶
　式制度衣冠符印表疏冊命祥瑞舖設喪葬賵賻及¶
　宫人等(通典注/)　宋沿革(見尚書門/)　元豐正名初¶
　除劉摯王子韶(職畧/)　尚書掌禮樂祭饗貢舉之政¶
<pb:KR3k0029_WYG_074-11b>¶
　令而侍郎為之貳郎中員外郎參領之凡講議制度¶
　損益儀物則審覆有司所上之狀以次諮决而資於¶
　尚書郎(續㑹要/)　大朝㑹則上書奏藩國貢物凡賀¶
　慶告謝則郎中員外郎分撰表文(四朝志/)¶
祠部郎中¶
東晉而下逮於北齊皆有祠部郎　後周春官府有典¶
　祠中大夫　隋有祠部郎¶
唐為郎中龍朔中改為司禋大夫後復故掌祠祀饗祭天¶
<pb:KR3k0029_WYG_074-12a>¶
　文漏刻國忌廟諱卜筮醫藥僧尼之事(唐職林/)¶
宋祠部判司事一人以無職事朝官充凡祠祀享祭皆¶
　𨽻太常禮院而天文刻漏歸於司天監本司但掌祠¶
　祭畫日休假令受諸州僧尼道士女官童行之籍給¶
　剃度受戒文牒而已　元豐改制郎中員外郎始實¶
　行本司事(續㑹要/)　初除趙令鑠(職畧/)　參掌天下¶
　典祀國忌廟諱凡本司所治之事月奏祠祭畫日及¶
　休假令節即神祠封爵號則覆太常所定以上尚書¶
<pb:KR3k0029_WYG_074-12b>¶
　省應宫觀寺院僧道置籍書其名額嵗較醫官功過¶
　而賞罰之(四朝志/)¶
知貢舉¶
唐初貢舉省試主之考功　開元二十四年考功員外¶
　郎李昻為舉人詆訶帝以員外郎望輕遂移貢舉於¶
　禮部以侍郎主之禮部選士自此始由是勢傾一時¶
　與吏部侍郎同其貢士有姻舊悉試考功謂之别頭¶
　其後齊抗為相奏罷之(唐職林/)¶
<pb:KR3k0029_WYG_074-13a>¶
宋禮部貢院以朝官一員主判若遣官知貢舉即主判¶
　官罷舉事畢復别遣官主判(㑹語/)¶
兵部尚書¶
漢置五曹未有主兵之任(六典/)　魏始置五兵尚書謂¶
　中兵外兵騎兵别兵都兵也　晉初無太康中乃有¶
　五兵尚書而又分中外兵各為左右一按晉雖中兵¶
　外兵為左右與舊五兵為七曹然尚書惟置五兵而¶
　已無七兵尚書之名至後魏始有七兵尚書今諸家¶
<pb:KR3k0029_WYG_074-13b>¶
　著述或謂晉太康中置七兵尚書誤矣¶
宋五兵尚書唯領中兵外兵二曹餘則無矣(通典/)　孝¶
　武大明二年省　順帝昇明元年復置(六典/)　齊¶
　梁　陳皆有之　後魏為七兵尚書　北齊為五兵¶
　左中兵右中兵左外兵右外兵都兵凡五曹　後周¶
　置大司馬其屬又有兵部中大夫小兵部下大夫其¶
　職並缺至　隋乃有兵部尚書統兵部職方駕部庫¶
　部四曹盖因後周兵部之名兼前代五兵之職　唐¶
<pb:KR3k0029_WYG_074-14a>¶
　因之龍朔二年改司戎太常伯咸亨元年復舊光宅¶
　元年改夏官尚書神龍元年復故天寳十一載改武¶
　部至徳二年復舊(通典/)　掌天下兵籍武官選授之¶
　政令凡軍師戍卒之籍山川要害之圖廐牧甲仗之¶
　數悉以咨之(六典/)選舉亦為三銓制如吏部(通典/)¶
宋兵部判部事一人以兩制充凡天下兵籍武官選授¶
　及軍師卒戍之政令悉歸於樞宻院其選授小者又¶
　分頒於三班本曹但掌三駕儀仗鹵簿字圖春秋釋¶
<pb:KR3k0029_WYG_074-14b>¶
　奠武成王廟及武人科舉之事嵗終以義勇弓箭手¶
　寨兵之數上于朝(兩朝國史志/)　元豐中釐正職事¶
　惟民兵馬政權𨽻樞宻院以俟法成而歸之(續會要/)¶
　　武官銓選併歸吏部　蘇頌行狀唐制文選吏部¶
　掌之武選兵部掌之　神宗謂自三代至漢未嘗有¶
　文武之别頌請文武一歸吏部上從之(詳見吏部沿/)¶
　(革/)　尚書掌武舉地圖車輦甲械之政令而侍郎為¶
　之貳凡軍民以民籍統𨽻者閱習按試選募遷補及¶
<pb:KR3k0029_WYG_074-15a>¶
　武學定賞與本曹所治之事(續㑹要/)　正名之初尚¶
　書猶未除人(職畧/)五年九月詔應縁義勇保甲事並¶
　𨽻樞宻院其餘民兵悉𨽻兵部(續㑹要/)　建炎三年¶
　併衞尉寺歸兵部(中興㑹要/)¶
兵部侍郎¶
隋置兵部侍郎　唐因之龍朔為司戎少常伯　光宅¶
　中為夏官侍郎後復故(唐職林/)　舊制一員　總章¶
　元年加一員(通典/)掌武選地圖車馬甲械之政(唐職/)¶
<pb:KR3k0029_WYG_074-15b>¶
　(林其詳見尚書/)¶
宋沿革元豐正名(職同尚書見前門/)　初除許將(續㑹/)¶
　(要/)元豐五年四月二十二日除許將試兵部侍郎侍¶
　郎自此始尚書缺¶
兵部郎中¶
魏有五　晉有七兵皆置郎中歴代或单為部或為郎¶
　中　隋初為兵部侍郎煬帝除侍字又改名曹郎¶
　唐初依隋武徳三年改兵部郎中龍朔改司戎大夫¶
<pb:KR3k0029_WYG_074-16a>¶
　　咸亨　光宅　神龍随曹改復二員一員掌判帳¶
　及天下武官之階品衞府之名數一員掌判簿以總¶
　軍戎差遣之名數(通典六典/)¶
　沿革　元豐正名(並見尚書門/)　初除潘良器(職畧/)¶
　　本曹所治之事郎中員外郎參掌之(續㑹要/)　建¶
　炎二年併省冗職以兵部郎兼職方(題名/)¶
駕部郎中¶
周夏官之屬有輿司馬有校人主馬之官有牧師掌牧¶
<pb:KR3k0029_WYG_074-16b>¶
　放有巾車掌公車之政及王之五輅皆駕部之本也¶
　　魏　晉尚書有駕部郎　宋駕部屬左民尚書¶
　齊有之　後魏與北齊並曰駕部郎中　隋曰侍郎¶
　屬兵部煬帝除侍字¶
唐武徳加中字　龍朔改司輿大夫　咸亨復天寳中¶
　改司駕至徳復(通典/)¶
宋駕部判司事一人以無職事朝官充輿輦車乗𨽻於¶
　太僕傳驛給受一出於樞宻院廐牧之政總於羣牧¶
<pb:KR3k0029_WYG_074-17a>¶
　司本司無所掌元豐改制郎中員外郎始實行本司¶
　事(續會要/)初除王欽(職畧/)參掌輿輦車馬驛置厩牧¶
　之事大禮則戒有司具五輅(續㑹要/)　建炎三年以¶
　駕部兼庫部復併太僕寺歸駕部(本朝㑹要/)　隆興¶
　改元復裁内外官於是駕部又當省而郎適贊讀王¶
　府有詔聴留需其遷勿補闕後間或一置而一員之¶
　制定矣(題名/)　兵部四曹而止一員¶
刑部尚書¶
<pb:KR3k0029_WYG_074-17b>¶
漢成帝時尚書初置二千石曹主郡國二千石又置三¶
　公曹主斷獄　光武改三公曹主嵗盡考課諸州郡¶
　政二千石曹掌中都官水火盜賊辭訟罪法亦謂之¶
　賊曹　重於諸曹　魏置尚書都官郎佐督軍事¶
　晉以三公尚書主刑獄　齊梁陳並有都官尚書¶
　宋三公比部主刑法又置都官尚書主軍事刑獄¶
　隋開皇改都官為刑部尚書統都官刑部比部司門¶
　四曹　唐因之龍朔改司刑太常伯咸亨復武后改¶
<pb:KR3k0029_WYG_074-18a>¶
　為秋官神龍復天寶改為憲部至徳復掌律令刑法¶
　徒𨽻按覆讞禁之政(唐職林/)¶
宋刑部尚書侍郎郎中止為階官而刑部判部事二人¶
　以御史知雜已上或朝官充　淳化二年以刑部覆¶
　大辟案増置審刑院凡四方以刑獄来上則讞於審¶
　刑院　大中祥符二年置糾察在京刑獄司　元豐¶
　三年並併歸刑部五年官制行六部各正其職而刑¶
　部始得専其官尚書掌天下刑獄之政令而侍郎郎¶
<pb:KR3k0029_WYG_074-18b>¶
　中員外郎分治其事(續會要題名/)是時尚書猶未除¶
　人(職畧/)¶
刑部侍郎¶
隋煬帝置刑部侍郎　唐因之龍朔改為司刑少常伯¶
　　光宅中為秋官侍郎　天寳中為憲部侍郎掌律¶
　令刑名覆案大理及諸州應奏之事(通典六典/)¶
宋沿革(見刑書門/)　元豐正名初除崔台符(自大理卿/)¶
　(除見續㑹要/)¶
<pb:KR3k0029_WYG_074-19a>¶
刑部郎中¶
漢尚書有三公曹　後漢有二千石曹　魏有都官曹¶
　皆掌刑法獄訟之事　晉　宋　齊並以三公郎曹¶
　掌刑獄置郎中一人　隋初省三公曹置刑部曹掌¶
　刑法置侍郎一人煬帝除侍字又改憲部郎至　唐¶
　因之武徳改刑部郎中龍朔改司刑大夫咸亨光宅¶
　神龍並随曹改復(六典通典/)¶
宋沿革(見刑書門/)　元豐正名初除胡瑗杜絃(職畧/)¶
<pb:KR3k0029_WYG_074-19b>¶
都官郎中¶
　都官者本因　漢置司𨽻校尉其屬官有都官從事¶
　一人掌中都官不法事因以名官　都官者義取中¶
　都官中都官謂京師官也　後漢又改二千石曹掌¶
　中都官水火賊盜¶
魏青龍二年陳矯奏置都官郎曹郎中歴　晉　宋¶
　齊都官郎中並掌京師非違得失事非今都官之任¶
　　後周置司厲之職掌諸奴男女男子入於罪𨽻女¶
<pb:KR3k0029_WYG_074-20a>¶
　子入於舂藳之事　盖今都官郎中之任　隋置都¶
　官侍郎二人猶掌非違得失開皇改都官尚書曰刑¶
　部其都官郎曹遂改掌簿録配役官私奴婢　唐因¶
　之武徳加中字龍朔改曰司僕大夫咸亨復故(六典/)¶
宋都官判司事一人以無職事朝官充凡俘𨽻簿録給¶
　衣糧醫藥之事分領於他司本司無所掌　元豐改¶
　制郎中員外郎始實行本司事參掌徒流配𨽻及吏¶
　籍之事(續㑹要/)　初除韓宗良(職畧/)列四案謂軍大¶
<pb:KR3k0029_WYG_074-20b>¶
　將案吏籍案配籍案知雜案¶
比部郎中¶
魏尚書有比部曹　晉因之　宋比部主法制　齊¶
　梁　陳　皆有之　北齊掌詔書律令勾檢等事¶
　後周曰計部中大夫　隋為比部侍郎煬帝除侍字¶
　　唐加中字龍朔改司計大夫咸亨復天寶改為司¶
　計至徳復掌内外諸司公&KR0492;及公私債負徒役功程¶
　贓物帳及勾用度物(通典/)¶
<pb:KR3k0029_WYG_074-21a>¶
宋比部判司事一人以無職事朝官充凡勾㑹内外賦¶
　斂經費出納逋欠之政皆歸三司勾院磨勘理欠司¶
　本司無所掌(兩朝國史志/)自治平至熈寜初凡四年¶
　而未鉤考帳已踰十有二萬錢帛芻粟虧損不可勝¶
　數遂置提舉帳司領之元豐官制行釐其事歸比部¶
　郎中員外郎始實行本司事(四朝志/)初除宇文昌齡¶
　(職畧/)　列五案勾覆案磨勘案理欠案憑由案知雜¶
　案¶
<pb:KR3k0029_WYG_074-21b>¶
工部尚書¶
漢成帝初置尚書有民曹主凢吏民上書　光武改民¶
　曹主繕修功作鹽池園苑　晉　宋有起部尚書而¶
　不常置毎營宗廟宫室則權置之事畢省以其事分¶
　属都官左民二尚書¶
北齊起部亦掌工造属祠部尚書　後周有冬官大司¶
　空卿掌五材九範之法其属有工部中大夫掌百工¶
　之籍而理其禁令至　隋乃有工部尚書盖因　後¶
<pb:KR3k0029_WYG_074-22a>¶
　周工部之名兼前代起部之職¶
唐髙宗龍朔中改為司平太常伯咸亨復　武后改為¶
　冬官神龍復總判工部屯田虞部水部事(通典/)掌天¶
　下百工屯田山澤之政令(六典/)¶
宋工部判部事一人以兩制以上充凡城池土木工役¶
　程式皆𨽻三司修造案本曹無所掌元豐官制行尚¶
　書掌百工山澤溝洫屯田之政令侍郎為之貳郎中¶
　員外郎參掌之(續㑹要/)是時尚書猶未除人(職畧/)¶
<pb:KR3k0029_WYG_074-22b>¶
　紹興三年併少府監歸工部以文思院屬焉　文思¶
　院舊屬少府監至是以少府監併工部故文思院監¶
　官從本部辟差¶
工部侍郎¶
隋煬帝改置工部侍郎　唐因之龍朔改為司平少常¶
　伯咸亨復他時曹名或改而官不易(通典職掌同尚/)¶
　(書/)¶
宋沿革(見尚書門/)　元豐正名初除熊本(續㑹要/)¶
<pb:KR3k0029_WYG_074-23a>¶
工部郎中¶
晉宋齊皆有起部郎中　梁陳改置起部侍郎　隋初¶
　為工部侍郎煬帝除侍字改起部　唐武徳改工部¶
　郎中龍朔改司平大夫咸亨復光宅神龍並随曹改¶
　復(六典/)¶
宋沿革(同尚書見尚書門/)　元豐正名初除范子竒髙¶
　遵恵(職畧/)¶
屯田郎中¶
<pb:KR3k0029_WYG_074-23b>¶
漢尚書郎四人其一主户口墾田盖屯田之始也　范¶
　勝之為侍郎教田三輔　魏有農部郎曹　晉始置¶
　屯田郎中東晉宋齊並左民郎中兼知屯田事　陳¶
　隋並為侍郎煬帝曰屯田郎　唐龍朔中為司田大¶
　夫後復故掌天下屯田事及在京文武職田諸司公¶
　廨田以品給焉(唐職林/)¶
宋屯田判司事一人以無職事朝官充凡屯田之政令¶
　𨽻三司本司無所掌　元豐改制郎中員外郎始實¶
<pb:KR3k0029_WYG_074-24a>¶
　行本司事(兩朝志/)　參掌營屯田官莊唐濼學校職¶
　分之田及其租入(四朝志/)初除張叙(職畧/)　元祐改¶
　入户部　崇寜復(續㑹要見崇寜元年十二月詔/)中¶
　興間除(題名記/)　虞水二部以閑曹久不除惟屯田¶
　間除¶
六部監門¶
　紹興二年以吏部尚書沈與求之請詔置六部監門¶
　官一員選陞朝文臣有才力人充仍令六部長貳奏¶
<pb:KR3k0029_WYG_074-24b>¶
　差序位請給依寺監丞初以平江通判董將為之(中/)¶
　(興㑹要/)其六部監官𨽻尚書左右選(見中興㑹要尚/)¶
　(書左選注/)¶
六部架閣¶
　元豐有六曹架閣庫(續㑹要/)崇寜元年何執中為吏¶
　部尚書四選按集吏藏于家以舞文取賄執中請置¶
　庫架閣命官涖之是後六曹皆建立(四朝史何執中/)¶
　(傳/)大觀三年罷内吏部令封司餘部末曹郎官管勾¶
<pb:KR3k0029_WYG_074-25a>¶
　政和三年六曹依舊置管勾架閣庫官宣和二年罷¶
　(續㑹要宣和二年户部勘㑹/)　紹興三年立六部架¶
　閣庫(中興題名記/)十五年以大理寺丞周楙有請詔¶
　復置官吏户部各差一員禮部兵部共差一員刑工¶
　部共差一員以主管尚書某部架閣為名(中興㑹要/)¶
　舊制官庀其司置于六部之内或遇其廢則以郎省¶
　兼之否則以監六部門兼之迨于紹興寺監簿正官¶
　俱復然始庀司于外也舊制金耀門文書庫多蔵三¶
<pb:KR3k0029_WYG_074-25b>¶
　司帳籍三司今版曹也自銓曹而下儲蔵帳籍之所¶
　未之詳焉其後置六部架閣庫大抵成案留部二年¶
　然後畀而蔵之又八年則蔵之金耀今金耀無復曩¶
　日則悉蔵於架閣庫二也二者不同而至於諸曹二¶
　十四司之文書盡歸儲蓄以待有用則今猶昔也(李/)¶
　(大異架閣題名記/)¶
　¶
　羣書考索後集卷八¶
