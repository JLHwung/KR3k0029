# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.721523
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷五
<pb:KR3k0029_WYG_071-1a>¶
欽定四庫全書¶
　羣書考索後集卷五¶
　　　　　　　　　　　　宋　章如愚　編¶
　　官制門¶
　　　三公類¶
夏商以前云三公無官　伊尹曰三公調隂陽周以太¶
師太傅太保曰三公　記曰三公無官古有其人然後¶
充之舜之於堯伊尹之於湯周公召公之於周是也¶
<pb:KR3k0029_WYG_071-1b>¶
或說司馬主天司徒主人司空主土是為三公漢以丞¶
相大司馬御史大夫為三公　後漢以太尉司徒司空¶
為三公天地灾變即皆&KR0634;免自太尉徐防始焉靈帝就¶
長安拜張温為太尉三公在外自温始也魏晉宋齊梁¶
陳後魏北齊皆以太尉司徒司空為三公　宋志云三¶
公之職太師居首晉帝名師故置太宰以代之後周以¶
太師太傅太保為三公司徒為卿隋以太尉司徒司空¶
為三公唐因之(理道要缺/)宋治平二年詔自今皇子及¶
<pb:KR3k0029_WYG_071-2a>¶
宗室早屬除檢校師傅言隨其遷序改授三公仍俟加¶
恩改授　元祐令太尉司宰司空為三公¶
　　　三師¶
三師太師太傅太保古官　殷太甲時伊尹為太保紂¶
時胥餘為太師(見漢儀注/)　又記曰虞夏商周有師保¶
疑丞成王作周官立太師太傅太保兹為三公尚書¶
逸禮三公為太師周公為太傅召公為太保　前漢承¶
秦制闕三公之位　吕后以王陵為太傅陵免官省¶
<pb:KR3k0029_WYG_071-2b>¶
平帝元始元年始置太師太傅太保金印紫綬太師位¶
在太傅上太保次太傅(漢百官表/)　漢志傅保在三公¶
上號曰上公(初學記/)　明雖天子必有所師(六典/)　東¶
漢以後常曰上公(初學記/)其後或置或廢大抵無所綂¶
職晉初依周備三公三公之職太師居首景帝名師故¶
置太宰以代之(宋百官志/)宋太師太傅太保為三公訓¶
護人主道以徳義天子加拜以不臣之禮非其人則缺¶
(宋書/)　南齊唯置太傅(南齊百官志/)至後魏特稱三師¶
<pb:KR3k0029_WYG_071-3a>¶
以正其名正一品然非道徳崇重則不居其位無其人¶
則缺之(六典/)　後齊多循後魏置太宰太傅太保是為¶
三師(隋百官志/)近代陳多以為贈官(六典/)　後周改為¶
三公(六典及注/)　隋髙祖既受命置三師三公三師不¶
主事不置府僚葢與天子坐而論道者也(隋百官志/)¶
煬帝即位廢三師官(隋百官志/)　唐太師太傅太保各¶
一人是為三師(唐百官志/)其或親王自拜者但存其名¶
耳(六典及注/)　宋之制以太師太傅太保為三師　太¶
<pb:KR3k0029_WYG_071-3b>¶
祖時符彦卿為太師李彝興自守太傅為太尉髙保融¶
自守太保為太傅　元祐令太師太傅太保為三師¶
三公之官尤重太師趙韓王以勲文潞公以年方得之¶
此二年不拜自司空五遷至太師　王文正公吕文靖¶
公皆任相二十年纔以太尉致仕可見宋朝重太師之¶
官也　政和二年詔曰太師太傅太保此古三公之官¶
為宰相之任今為三師然古無三師之稱合依三代為¶
三公官不必備惟其人為真相之任若除三公即為宰¶
<pb:KR3k0029_WYG_071-4a>¶
相　靖康末詔依元豐故事以僕射為宰相三公止為¶
階官不復與三省之政焉(職畧/)¶
　　　三少¶
周以少師少傅少保為三孤貳公𢎞化寅亮天地弼予一¶
人　通典曰此三官名曰三孤孤特也言卑於公尊於¶
卿特置此三人　書微子殷既錯天命微子作誥(公師/)¶
(少師佐少師孤卿/)秦漢而下省¶
前漢百官公卿表太師太傅太保為三公又立三少為¶
<pb:KR3k0029_WYG_071-4b>¶
之副少師少傅少保是為三孤與六卿為九焉¶
後漢百官志太傅天子燕業反其學左右之習詭其師¶
合諸侯遇大臣不知文雅之辭已語之適簡聞少誦不¶
博不習此少師之責也天子居處出入不以禮衣服冠¶
帶不以制御服列側不以度采服從好不以章忿恱不¶
以義與奪不以節此少傅之責也天子居處燕私安而¶
易樂而取飲食不時醉飽不節寝起早晏無常玩好器¶
弄無制此少保之責也¶
<pb:KR3k0029_WYG_071-5a>¶
後周置三孤以貳三師¶
宋初沿唐制置三師以太尉司徒司空為三公　元豐¶
肇新官制於三師三公無所改　政和二年詔司徒司¶
空周六卿之官非三公之任乃今之六曹尚書是也¶
太尉秦官居主兵之任亦非三公太尉司徒司空並罷¶
依周制三孤之官乃次輔之任或稱三少為次相之任¶
通典(續㑹要/)¶
　　　檢校官¶
<pb:KR3k0029_WYG_071-5b>¶
唐有檢校官　宋之制檢校官一十九三公三師六左¶
僕射至水部郎共十三　元豐官制行左僕以下皆為¶
職事官故罷之凡三師三公除授自司徒遷太保太保¶
遷太傅太傅遷太尉太尉遷太師檢校官亦如之(續㑹/)¶
(要/)　政和二年罷太尉司徒司空以少師少傅少保為¶
三少後亦置檢校官　紹興七年士褭檢校少師錢忱¶
檢校少保¶
　　　宰相¶
<pb:KR3k0029_WYG_071-6a>¶
黄帝置六相謂得蚩尤而明天道得太常而察地理得¶
　蒼龍而辨東方得祝融而辨南方得風后而辨西方¶
　得后土而辨北方謂之六相¶
堯有十六相　虞舜臣堯舉八愷使主后土以揆百事¶
　莫不時叙地平天成舉八元使布五榖於四方内平¶
　外成謂之十六相(並通典/)¶
殷湯有左右相　以伊尹為右相以仲虺為左相(宋百/)¶
　(官志/)¶
<pb:KR3k0029_WYG_071-6b>¶
武丁得傅說爰立作相王置諸其左右(書說命篇/)¶
周成王有左右相　召公為保周公為師相成王為左¶
　右亦其任也¶
秦悼武王二年始置左右丞相官　以樗里疾甘茂為¶
　左右丞相茂為左疾為右(史記/)　荘襄王又以吕不¶
　韋為丞相及始皇立尊吕不韋為相國則相國丞相¶
　皆秦官也　金印紫綬掌丞天子助理萬幾　秦初¶
　有左右荀恱曰秦本次國命卿二人是以置左右丞¶
<pb:KR3k0029_WYG_071-7a>¶
　相無三公官至二世復有中丞相¶
漢髙帝即位置一相綠綬　髙帝三年拜曹參為假左¶
　丞相即漢初丞相當有左右今言一丞相或漢書之¶
　誤　以蕭何為之及誅韓信乃拜何為相國何薨以¶
　曹參為之　孝恵髙后置左右丞相　文帝二年復¶
　置一丞相月俸六萬　初陳平為左丞相及誅諸吕文¶
　帝初立平乃謝病以讓周勃乃以勃為以丞相位第¶
　一平為左丞相位第二勃免平專為左相　武帝用¶
<pb:KR3k0029_WYG_071-7b>¶
　劉屈氂為左丞相分官局為兩府虚其名以待四方¶
　之選　成帝綏和元年御史大夫何武建言宜建三¶
　公官定卿大夫之任分職授政以考功效於是上拜¶
　曲陽侯王根為大司馬而何武自御史大夫改為大¶
　司空皆金印紫綬比丞相則三公俱為宰相　哀帝¶
　復罷大司空元夀二年更名丞相為大司徒初漢制¶
　常以列侯為相惟公孫𢎞布衣數年登相位武帝乃¶
　封為平津侯其後為故事至丞相而封自𢎞始也(通/)¶
<pb:KR3k0029_WYG_071-8a>¶
　(典/)　漢東京不復置(宋百官志/)¶
後漢廢丞相及御史大夫而以太尉司徒司空總理¶
　衆務則三公復為宰相矣　獻帝建安十三年復置¶
　丞相而以曹公居之又有相國¶
魏黄初元年改丞相為司徒　文帝復置中書監令並¶
　掌機宻自是中書多為樞機之任復置大丞相第一¶
　品後又有相國齊王以司馬師為之髙貴鄉公以司¶
　馬昭為之　呉有左右丞相¶
<pb:KR3k0029_WYG_071-8b>¶
晉恵帝永寧元年罷丞相復置司徒　趙王倫簒位以¶
　梁王彤為丞相　永興元年以成都王穎為丞相¶
　愍帝建興元年以琅琊王睿為左丞相南陽王保為¶
　右丞相三年以保為相國睿為丞相其後或有相國¶
　或有丞相省置無常而中書監令常管機要多為宰¶
　相之任　元帝渡江以王敦為丞相轉司徒荀組為¶
　太尉以司徒官屬并丞相為留府敦不受　成帝以¶
　王導為丞相罷司徒府以為丞相府導薨罷丞相復¶
<pb:KR3k0029_WYG_071-9a>¶
　為司徒府¶
宋孝武帝初唯以南郡王義宣為丞相而司徒府始如¶
　故亦有相國丞相金章紫綬進賢三梁冠絳朝服佩¶
　山𤣥玉相國則綠盭綬也¶
齊不用人以為贈官　齊職儀相國緂綬衮冕服¶
梁罷相國置丞相罷丞相置司徒¶
陳又置相國位列丞相上并丞相並為贈官　自魏晉¶
　以來宰相但以他官參掌機宻或委知政事者則是¶
<pb:KR3k0029_WYG_071-9b>¶
　矣無有常官其相國丞相或為贈官或則不置自為¶
　尊崇之位多非人臣之職其真為宰相者不必居此¶
　官(通典/)　相國丞相秩萬石¶
後魏舊制有大将軍不置太尉有丞相不置司徒自正¶
　光以後始俱置之¶
北齊乾明中置丞相河清中分為左右各置府僚然而¶
　為宰相秉持朝政者亦多為侍中　趙彦琛元文遥¶
　和士開同為宰相皆兼侍中¶
<pb:KR3k0029_WYG_071-10a>¶
後周恭帝三年初行周禮建六官有大冡宰亦其任也¶
　靜帝二年置左右丞相　大象二年以楊堅為大丞¶
　相遂罷左右丞相官　文帝自大丞相代後周遂置¶
　内史納言即中書令侍中是為宰相亦有他官參預¶
　焉　柳述為兵部尚書掌機事又楊素為右僕射與¶
　髙熲專掌朝政(並通典/)¶
唐世宰相名尤不正初以三省長官中書令侍中尚書¶
　令共議國政此宰相職也其後以太宗甞為尚書令¶
<pb:KR3k0029_WYG_071-10b>¶
　臣下避不敢居其職由是僕射為尚書省長官與侍¶
　中中書令號為丞相品位既崇不欲輕授常以他官¶
　居宰相職而假以他名(唐百官志/)如同中書門下三¶
　品及平章事知政事參知機務參與政事及平章軍¶
　國重事之名是也(通典/)　自太宗時杜淹以吏部尚¶
　書參議朝政魏徴以袐書監參預朝政其後或曰參¶
　議得失參政知事之類其名非一皆宰相職也¶
貞觀八年李靖以疾辭位詔疾小瘳三兩日一至中書¶
<pb:KR3k0029_WYG_071-11a>¶
　門下平章事平章之名葢始於此　其後李勣以太¶
　子詹事同中書門下三品者謂同侍中中書令也而¶
　同三品之名葢起於此然二名不專用而他官居職¶
　者猶假他名如故自髙宗以後為宰相者必加同中¶
　書門下三品而張文瓘以東䑓侍郎同東西䑓三品¶
　同三品入銜自文瓘始　武后龍朔二年改侍中為¶
　左相中書令為右相尚書僕射為立政後復改易(摘/)¶
　(竒/)　自先天之前其員頗多景龍中至十餘人開元¶
<pb:KR3k0029_WYG_071-11b>¶
　以來常以二人為限或多則三人　初三省長官議¶
　事於門下省之政事堂其後裴炎自侍中遷中書令¶
　乃徙政事堂於中書省開元中張說為相又改政事¶
　堂號中書門下列五房於其後一曰吏房二曰樞機¶
　房三曰兵房四曰户房五曰刑禮房分曹以主衆務¶
　焉宰相事無不統故不以一職名官　自開元以後¶
　常以領他職雖欲重其事而反輕宰相之體故時方¶
　用兵則為節度使時崇儒學則為大學士時急財用¶
<pb:KR3k0029_WYG_071-12a>¶
　則為鹽鐵轉運使又其甚則為延資庫使至於國史¶
　太清宫之類其名頗多皆不足取法故不著其詳矣¶
五代史　後唐長興四年樞宻使馮贇加平章事以其¶
　家諱改同中書門下一品周顯徳中樞宻使呉廷祚¶
　亦以家諱改焉¶
宋㳂唐舊制其命相必曰同中書門下平章事即真拜¶
　侍中者不復言平章事然國初止除范質趙普外是¶
　亦未甞除人累朝因仍三省長官尚書中書令侍中¶
<pb:KR3k0029_WYG_071-12b>¶
　僕射不與政皆為空官特以寓祿秩位品而已　元¶
　豐三年神宗肇新官制以左右僕射為宰相　左揆¶
　兼東䑓王文恭珪為左相兼門下侍郎右揆兼西䑓¶
　蔡忠懐確為右相兼中書侍郎行之三十年政和間¶
　更左揆曰太宰右揆曰少宰而以三師三公是謂真¶
　相　是時蔡魯公京以太師為公相宣和王黼以太¶
　傅緫三省之事　靖康末詔依元豐故事復為僕射¶
　(何&KR1643;初除是命/)左右僕射必兼門下中書侍郎　建¶
<pb:KR3k0029_WYG_071-13a>¶
　炎三年吕頥浩言被㫖将元祐中司馬光建請併省¶
　奏召侍從參詳宰臣乃不兼兩省侍郎　中書門下¶
　侍郎並為參知政事而復祖宗之舊為同中書門下¶
　平章事(職畧中興㑹要/)　乾道七年詔丞相緫齊百¶
　揆賛襄治道事無不統而僕射之官名實未稱宜倣¶
　周漢之制明年改尚書左右僕射為左右丞相　其¶
　侍中中書尚書二令官制雖存皆設而不除可並刪¶
　去以左右丞相充其位(中興㑹要/)¶
<pb:KR3k0029_WYG_071-13b>¶
宰屬¶
　檢正宋熈寧三年中書門下言奉㫖議中書剏置士¶
　人為屬官伏以中書統治百官以佐天子政事而所¶
　置吏屬尚仍舊制宜髙選士人稍依先王設弼置輔¶
　之意今欲置檢正五房公事一人逐房各置檢正公¶
　事二人並以朝官充　或用京兆官若選人即為習¶
　學公事見宰相參政如常朝官之禮檢正五房在提¶
　㸃之上逐房檢正與提㸃序官在堂後官之上職官¶
<pb:KR3k0029_WYG_071-14a>¶
　分紀　官制行罷之其職歸左右司焉(四朝志/)　建¶
　炎三年以軍興多事文移培増再置中書門下檢正¶
　諸房公事二員序位在左司上次年罷紹興二年復¶
　置一員(中興㑹要/)¶
　左右司隋煬帝三年尚書都司置左右司郎中各一¶
　人品同諸曹郎(從五品/)　掌都省之職(通典/)¶
　唐武徳省貞觀復置掌副左右丞所管諸司事二十¶
　四曹呼左右司為都公(國史補/)　龍朔改為左右承¶
<pb:KR3k0029_WYG_071-14b>¶
　務咸享中復為左右司郎中　武后又増員外郎各¶
　一人與郎中分掌曹務　永昌三年置神龍初省後¶
　復置　朝服與諸司員外郎同(唐職官志六典注/)¶
　宋朝以為階官元豐正名始實有職掌左右司郎中¶
　各一人左右司員外郎各一人(題名/)　凡四員掌舉¶
　諸司之綱紀號為都司亦曰左右曹焉(職畧/)　建炎¶
　三年以置檢正減左右司二員明年復(㑹要/)　隆興¶
　元年從右諌議大夫王大寳等議詔左右司郎官各¶
<pb:KR3k0029_WYG_071-15a>¶
　差一員減罷二員二年詔以左司書擬吏戸禮機速¶
　房右司書兵刑上賞功房文字(孝宗㑹要/)後以右司¶
　掌刑房事任為劇乃置二員(中興題名/)¶
　　　參知政事¶
後魏古弼太武時為尚書令參知政事¶
隋蘇威髙熲宇文述等參預朝政¶
唐劉洎張文瓘皆參知政事魏徴杜淹參預朝政蕭瑀¶
　參議朝政崔仁師等參知機務此其始也(摘竒/)劉洎¶
<pb:KR3k0029_WYG_071-15b>¶
　貞觀十三年尚書右丞以黄門侍郎參知政事李義¶
　府永徽六年中書舍人守中書侍郎參知政事盧承¶
　慶顯慶四年度支尚書參知政事張文瓘乾封二年¶
　東䑓舍人參知政事¶
宋乾徳二年太祖已相趙普畏其專相擇官以為副而¶
　難其名稱召陶榖問曰下丞相一等有何官對曰唐¶
　有參知機務參知政事今可用之遂命薛居正吕餘¶
　慶為參知政事惟不宣制不押班不知印不升政事¶
<pb:KR3k0029_WYG_071-16a>¶
　堂止令就宣徽院使㕔上事殿廷别設塼位於宰相¶
　及勅尾書銜䧏相數字月俸雜給皆半之此乾徳之¶
　制也至開寳六年詔押班知印及祠祭行香今宰相¶
　趙普與參知薛居正等輪知雍熈四年御史言文徳¶
　殿常朝百官皆有塼位惟參知政事毎遇横行參假¶
　未有塼位詔令依位排砌　至道元年詔參政宜與¶
　宰相分日知印押正衙班其磚位先異宜合而為一¶
　遇宰相使相視事及商議軍政事並得升都堂先是¶
<pb:KR3k0029_WYG_071-16b>¶
　吕端冦凖並為諌議大夫參知政事至是端相而凖¶
　尚參知政事端慮凖不平且言臣兄餘慶任參知政¶
　事日悉與宰相同願舉行之特從其請次年準既罷¶
　詔只令宰相押班知印參知政事遇正衙横行參假¶
　並重行兾位非議軍國政事不得升都堂祠祭行香¶
　書勅並依開寳詔書　元豐官制罷知政事以門下¶
　中書侍郎尚書左右丞為執政(職畧/)　建炎二年吕¶
　頥浩請将元祐司馬光併省奏召侍從參議孫覿等¶
<pb:KR3k0029_WYG_071-17a>¶
　請以門下中書侍郎並為參知政事而減罷尚書左¶
　右丞焉(中興㑹要/)¶
　　　樞宻院¶
樞宻院唐代宗永泰中置内樞宻使(馮鑑續事始/)以宦¶
　者為之初不置司局但有屋三楹貯文書而已其職¶
　掌惟承受表奏於内中進呈若人主有所處分則宣¶
　付中書門下施行而已(吕源明家塾廣記/)　代宗永¶
　泰中宦官董廷秀參掌樞宻事　憲宗元和中劉光¶
<pb:KR3k0029_WYG_071-17b>¶
　𤦺梁守謙為樞宻使　穆宗初年以宦官知樞宻事¶
　舊左右軍容多入為樞宻不著三間轄書櫃而已亦¶
　無視事之㕔後禧昭時楊復恭西門季𤣥欲奪宰相¶
　權乃於堂状後帖黄指揮公事此其始也(續通典/)¶
　後梁革唐世宦官之弊改樞宻院為崇政院命敬翔¶
　為使始更用士人其備顧問參謀議於中則有之未¶
　始專行事於外也(五代史/)¶
　唐荘宗同光元年復以崇政院為樞宻院命宰臣郭¶
<pb:KR3k0029_WYG_071-18a>¶
　崇韜兼使又置院使一人然權侔宰相矣(五代㑹要/)¶
　晉髙帝天福中以桑維翰知樞宻院事四年廢樞宻¶
　院以劉處謙兼樞宻毎有奏議多不稱㫖及處謙丁¶
　内憂乃以樞宻使印付中書門下遂廢其院晉少帝¶
　開運元年復置以宰臣桑維翰兼使　周顯徳六年¶
　范質王溥並參知樞宻院事(五代㑹要/)　宋樞宻院¶
　與中書對持文武二柄號為二府太祖建隆元年以¶
　魏仁浦呉延祚為樞宻使趙普為副使周末闕副使¶
<pb:KR3k0029_WYG_071-18b>¶
　至是始置　太宗太平興國四年以石熈載為樞宻¶
　直學士以簽書院事簽書之名始此　淳化二年以¶
　張遜知院事温仲舒冦凖同知院事同知院之名始¶
　此　英宗治平中以郭逵同簽書院事同簽書之名¶
　始此　舊制樞宻院有使則置副使有知院則置同¶
　知(㑹要/)　如置知院則當為副使者皆改同知若置¶
　使則同知復改為副使　神宗熈寧元年文彦博吕¶
　公弼為使韓絳邵亢為副使時陳升之三至樞宻府¶
<pb:KR3k0029_WYG_071-19a>¶
　　神宗欲稍異其禮乃以為知院於是知院與副使¶
　並置矣　元豐改官制議者欲廢宻院歸兵部神宗¶
　曰祖宗不以兵柄歸有司故專命官統之互相維制¶
　不從然以樞宻聮職輔弼非出使之名乃定置知院¶
　同知院二人餘悉置職事亦多所釐正細務分𨽻六¶
　曹專以邊機兵政為職而契丹國信民兵牧馬猶總¶
　領焉　中興初有知院張浚同知院富直柔簽樞張¶
　守同簽樞韓肖胄不置樞宻使副使　髙宗紹興七¶
<pb:KR3k0029_WYG_071-19b>¶
　年詔依故事置樞宻使及副使其知院同知院簽書¶
　並如舊(中興㑹要/)　副使自岳飛罷後無有除者¶
樞宻使　五代置樞宻使國初因之(詳見樞宻院/)　太¶
　祖建隆三年趙普為檢校太尉充樞宻使不帶正官¶
　充使自普始也開寳九年曹彬為樞宻使領忠武軍¶
　節度使樞宻帶節度自彬始也　太宗太平興國六¶
　年石熈載為户部尚書充樞宻使以文資政官充使¶
　自熈載始也　真宗祥符五年王欽若陳堯佐並守¶
<pb:KR3k0029_WYG_071-20a>¶
　本官檢校太傅同中書門下平章事充樞宻使儒臣¶
　以樞宻使兼使相自欽若等始也(此事見宋朝職畧/)¶
　　仁宗皇祐五年樞宻使髙若訥罷令舍人院草詞¶
　樞宻使免罷不降麻自若訥始也　神宗元豐官制¶
　行罷使副　髙宗紹興七年復置(㑹要/)　副使自岳¶
　飛後無有除者¶
宰相兼樞宻　國初魏仁浦以宰相兼樞宻使後罷¶
　仁宗慶厯二年西方用兵富弼屢言邊事係國安危¶
<pb:KR3k0029_WYG_071-20b>¶
　不當專委樞宻宜使宰相兼領於是以宰相吕夷簡¶
　判樞宻院事章得象兼樞宻使王舉正言二府均體¶
　總制之名太重亦改夷簡兼樞宻使五年從賈昌朝¶
　陳執中之言罷兼樞宻使以邊事寧故也　髙宗紹¶
　興七年令宰臣張浚兼樞宻使趙鼎秦檜亦以左僕¶
　射兼二十五年檜薨明年詔曰比緣軍興令宰相兼¶
　樞宻使典掌機務今邊事已定可依祖宗故事更不¶
　兼領(中興㑹要/)　二十三年孝宗即位參政史浩論¶
<pb:KR3k0029_WYG_071-21a>¶
　樞宻合使宰相兼使事因引富弼對仁宗故事上曰¶
　正合朕見詔宰臣依舊兼樞宻使(孝宗㑹要/)　淳熈¶
　間省¶
知樞宻院事¶
　晉天福元年掌書記桑維翰以翰林學士尚書禮部¶
　侍郎知樞宻院事知院之名始此(分紀/)　國初不置¶
　淳化二年樞宻使王顯出鎮始以張遜知樞宻院事¶
　　元豐官制行廢使副存知院　中興初宰相兼樞¶
<pb:KR3k0029_WYG_071-21b>¶
　宻只兼知院(此事見建炎四年詔/)¶
同知樞宻院事¶
　五代有參知樞宻院事(見樞宻沿革/)　國初闕淳化¶
　二年王顯出鎮始以温仲舒冦凖同知樞宻院事同¶
　知之名始此(㑹要/)　神宗元豐官制行廢使副存同¶
　知¶
簽書樞宻院事　國初缺至太平興國四年石熈載(元/)¶
　(懿公/)以樞宻直學士僉書之名始此(㑹要/)後又有同¶
<pb:KR3k0029_WYG_071-22a>¶
　僉書大抵以處資淺之人若僉書一經親祠方進同¶
　知及副使若武臣擢預國政只除同僉書　治平中¶
　郭逵除同僉書　元豐官制行並罷　哲宗元祐初¶
　復置僉書事(四朝志/)後多帶端明殿學士初除必降¶
　㫖恩例並依執政盖本條不同執政者自同本條故¶
　也(見淳熈重定/)¶
樞属　樞宻都副承㫖¶
　五代有承㫖副承㫖以諸衛將軍充　宋太宗太平¶
<pb:KR3k0029_WYG_071-22b>¶
　興國中以楊守一充都承㫖都承㫖自守一始也¶
　是時都承㫖副承㫖多用士人比僚屬事參謀議¶
　真宗後天下無事稍稍遂用吏人歐陽修建言請復¶
　舊制不克　神宗熈寧三年始以東上閤門使李評¶
　為樞宻都承㫖李綬為之副不用院吏而更用士人¶
　自評始也(續會要/)　熈寧五年以尚書比部員外郎¶
　集賢校理同修起居注曽孝寛為起居舍人充史舘¶
　修撰兼都承㫖先是或用士人亦止於右職中選用¶
<pb:KR3k0029_WYG_071-23a>¶
　文館兼領自孝寛始也　元豐三年用張誠一為客¶
　省使都承㫖自是都承㫖復用武臣(續㑹要/)　哲宗¶
　元祐中復以文臣帶待制充都承㫖(職官制/)　元符¶
　中王師約為都承㫖左司諌陳瓘論神考以文臣為¶
　都承㫖其副則參用武臣之可用者今師約據文臣¶
　之位甚非神考設官之意至崇寧以後則專用武臣¶
　矣(四朝志/)　髙宗建炎四年以辛道宗為副承㫖¶
　紹興元年詔依元祐職制置都承㫖一員差兩制(中/)¶
<pb:KR3k0029_WYG_071-23b>¶
　(興㑹要/)¶
檢詳　神宗熈寧四年以編修經武要畧官王存四人¶
　檢詳樞宻院諸房文字視中書檢正官(㑹要/)十年詔¶
　以二年為任　元豐元年詔定置二員及改官制檢¶
　詳尋罷　建炎中樞宻院請依祖宗置檢詳二員在¶
　左右司下¶
　髙宗紹興二年詔樞宻院已置都承㫖一員減檢詳¶
　一員二年樞宻院請置二員從之(中興㑹要/)　三十¶
<pb:KR3k0029_WYG_071-24a>¶
　二年詔樞宻院諸房令檢詳書擬從左右司請也(孝/)¶
　(宗㑹要/)¶
編修¶
　仁宗慶厯四年史館王洙承㫖單士寧編修例册編¶
　修之名自此始(分紀/)¶
　神宗熈寧三年以館職王存顧臨等同編經武要畧¶
　兼刪定諸房例冊¶
　哲宗元祐四年詔樞宻院條例久未編修又自官制¶
<pb:KR3k0029_WYG_071-24b>¶
　後舊事𨽻他司所存者亦未刪正命承㫖司取索編¶
　修以奉議郎蔡駰宣徳郎衛規充編修官(續㑹要/)舊¶
　以四員為額¶
　髙宗紹興兵興裁省其半三年樞宻請置檢詳二員¶
　編修止存一員後復(中興㑹要/)¶
　¶
　¶
　羣書考索後集卷五¶
