# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.671072
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷三
<pb:KR3k0029_WYG_069-1a>¶
欽定四庫全書¶
　羣書考索後集卷三¶
　　　　　　　　　　　　宋　章如愚　編¶
　　官制門¶
　　　緫序類(左右衞/)　(左右驍衞/)　(左右武衞/)　(左/)¶
　　　　　(右威衞/)　(左右領衞/)　(左右金吾衛/)　(左/)¶
　　　　　(右監門衞/)　(左右千牛衞/)　(左右共十六/)¶
　　　　　(衞将軍緫三十員局官緫一百二十八員/)¶
<pb:KR3k0029_WYG_069-1b>¶
左右衞上将軍(各一人/)大将軍(各一人/)将軍(各二人/)掌¶
宫禁宿衞凡五府及外府皆緫焉将軍掌貳上将軍之¶
事(武徳五年改左右翊衞曰左右衞府左右驍騎衞曰/)¶
(左右驍騎府左右屯衞曰左右威衞左右禦衞曰左右/)¶
(領軍衞左右備身府曰左右府唯左右武衞府左右監/)¶
(門府左右候衞仍隋不改顯慶五年改左右府曰左右/)¶
(千牛衞龍朔二年左右衞府驍衞府武衞府皆省府改/)¶
(左右威衞曰左右武威衞左右領軍衞曰左右戎衞左/)¶
<pb:KR3k0029_WYG_069-2a>¶
(右候衞曰左右金吾衞左右監門府曰左右監門衞左/)¶
(右千牛府曰左右奉宸衞後又曰左右千牛衞咸亨元/)¶
(年改左右戎衞曰領軍衞武后光宅元年改左右驍衞/)¶
(曰左右武威左右武衞曰左右鷹揚衞左右武衞曰左/)¶
(右豹韜衞左右領軍衞曰左右玉鈐衞貞元二年初置/)¶
(十六衞上将軍左右衞/)¶
　長史(各一人/)掌判諸曹五府外府廩祿卒伍軍團之¶
　名數　錄事參軍事(各一人/)掌受諸曹及五府之外¶
<pb:KR3k0029_WYG_069-2b>¶
　事　倉庫參軍事(各二人/)掌五府文官勲考假使祿¶
　俸公廨田園食料毉藥過所(武后長安初改鎧曹曰/)¶
　(胄曹中宗復舊先天元年又曰胄曹開元初諸衞司/)¶
　(倉司兵騎兵參軍改曰倉曹武曹騎曹胄曹參軍事/)¶
　　兵曹參軍事(各二人/)掌五府武官宿衞畨第　騎¶
　曹參軍事(各一人/)掌外府雜畜簿帳牧養　胄曹參¶
　軍事(各一人/)掌兵械公廨興繕罰讁　奉車都尉掌¶
　馭副車有其名而無其人　駙馬都尉無定員　親¶
<pb:KR3k0029_WYG_069-3a>¶
　衞之府一曰親府勲衛之府二一曰勲一府二曰勲二¶
　府翊衞之府二一曰翊一府二曰翊二府凡五府每¶
　府中郎将一人左右郎将一人親衞勲衞翊衞緫四¶
　千九百六十三人　兵曹參軍事(各一人/)校尉(各五/)¶
　(人/)每校尉有旅帥二人每旅帥各有隊正二十人副¶
　隊正二十人　五府郎将掌領校尉旅帥親衞勲衞¶
　之屬宿衞者而緫其府事　左右郎将貳焉畨上者¶
　以為薄士於大将軍而配以職唐親衞勲衞置驃騎¶
<pb:KR3k0029_WYG_069-3b>¶
　将軍車騎将軍翊衞置車騎将軍武德七年改驃騎¶
　将軍為中郎将車騎将軍皆為郎将分左右以親衞¶
　曰一府勲衞翊衞曰二府謂之三府衞諸衞翊衞及¶
　率府親勲衞府曰三衞永徽三年避太子諱改中郎¶
　将曰旅賁郎郎将曰翊軍郎太子廢復舊¶
左右驍衞上将軍(各一人/)大将軍(各一人/)将軍(各一人/)¶
掌同左右衞凡翊府之翊衞外府豹騎畨上者分配之¶
凡分兵守諸門在皇門四面宫城内外則與左右衞分¶
<pb:KR3k0029_WYG_069-4a>¶
知助鋪¶
　　長史各一人¶
　　錄事參軍事各一人¶
　　倉曹參軍事各一人¶
　　兵曹參軍事各一人¶
　　騎曹參軍事各一人¶
　　胄曹參軍事各二人¶
　　左右司階各二人¶
<pb:KR3k0029_WYG_069-4b>¶
　　左右中候各三人¶
　　左右司戈各五人¶
　　左右執㦸各五人¶
　　左右翊中郎将¶
　　府中郎将各一人¶
　　左郎将各一人¶
　　右郎将各一人¶
　　兵曹參軍事各一人¶
<pb:KR3k0029_WYG_069-5a>¶
　　校尉各五人¶
　　旅帥各五十人¶
　　隊正各二十人¶
　　副正各二十人¶
左右武衞上将軍(各一人/)大将軍(各一人/)将軍(各二人/)¶
掌同左右衞凡翊府之翊衞外府熊渠畨上者分配之¶
　　長史各一人¶
　　錄事參軍事各一人¶
<pb:KR3k0029_WYG_069-5b>¶
　　倉曹參軍事各二人¶
　　兵曹參軍事各二人¶
　　騎曹參軍事各一人¶
　　胄曹參軍事各一人¶
　　左右司階各二人¶
　　左右中候各三人¶
　　左右司戈各五人¶
　　左右執㦸各五人¶
<pb:KR3k0029_WYG_069-6a>¶
　　長上各二十五人¶
　　左右翊中郎将府官同驍衞¶
左右威衞上将軍(各一人/)大将軍(各一人/)将軍(各二人/)¶
掌同左右衞凡翊府之翊衞外府羽林畨上者分配之¶
凡分兵主守則知皇城東面助之¶
　　長史各一人¶
　　錄事參軍事各一人¶
　　倉曹參軍事各二人¶
<pb:KR3k0029_WYG_069-6b>¶
　　兵曹參軍事各二人¶
　　騎曹參軍事各二人¶
　　胄曹參軍事各一人¶
　　左右司階各二人¶
　　左右中候各三人¶
　　左右司戈各五人¶
　　左右執㦸各五人¶
　　長上各二十人¶
<pb:KR3k0029_WYG_069-7a>¶
　　左右翊中郎将府官同驍衞¶
左右領軍衞上将軍(各一人/)大将軍(各一人/)将軍(各二/)¶
(人/)掌同左右衞凡翊府之翊衞外府射聲畨上者分配¶
之凡分兵主守則知皇城西面助鋪及京城苑城諸門¶
　　長史各一人¶
　　錄事參軍事各一人¶
　　倉曹參軍事各二人¶
　　兵曹參軍事各二人¶
<pb:KR3k0029_WYG_069-7b>¶
　　騎曹參軍事各一人¶
　　胄曹參軍事各一人¶
　　左右司階各二人¶
　　左右中候各三人¶
　　左右司戈各五人¶
　　左右執㦸各五人¶
　　長上各二十五人¶
　　左右翊中郎将府官同驍衞¶
<pb:KR3k0029_WYG_069-8a>¶
左右金吾衞上将軍(各一人/)大将軍(各一人/)将軍(各二/)¶
(人/)掌宫中京城廵警𤇺候道路水草之宜凡翊府之翊¶
衞及外府佽飛畨上皆屬焉¶
　騎曹參軍事掌外府雜畜簿帳牧養之事　胄曹參¶
　軍事掌同左右衞大朝㑹行從給青龍旗䂍矟於衞¶
　尉¶
　　長史各一人¶
　　錄事參軍事各一人¶
<pb:KR3k0029_WYG_069-8b>¶
　　倉曹參軍事各二人¶
　　兵曹參軍事各二人¶
　　騎曹參軍事各二人¶
　　胄曹參軍事各一人¶
　　左右司階各二人¶
　　左右中候各三人¶
　　左右司戈各五人¶
　　左右執㦸各五人¶
<pb:KR3k0029_WYG_069-9a>¶
　　左右街使各一人¶
　　判官各二人¶
　　左右翊中郎将府官如驍衞¶
左右翊中郎将府中郎将掌領府屬督京城左右六街¶
鋪廵警左右街使掌分察六街徼廵¶
左右監門衞上将軍(各一人/)大将軍(各一人/)将軍(各二/)¶
(人/)掌諸門禁衞及門籍¶
　兵曹參軍事兼掌倉曹胄曹兼掌騎曹¶
<pb:KR3k0029_WYG_069-9b>¶
左右翊中郎将府中郎将掌莅宫殿城門皆左入右出¶
　　中郎将各四人¶
　　長史各一人¶
　　錄事參軍事各一人¶
　　兵曹參軍事各一人¶
　　胄曹參軍事各一人¶
左右千牛衞上将軍(各一人/)大将軍(各一人/)将軍(各二/)¶
(人/)掌侍衞及供御兵仗以千牛備身左右執弓箭宿衞¶
<pb:KR3k0029_WYG_069-10a>¶
　胄曹參軍事掌甲仗凡御仗之物二百一十有九羽¶
　儀之物三百自千千以下分掌之　騎曹中郎将(各/)¶
　(二人/)　長史(各一人/)　錄事參軍事(各一人/)　兵曹¶
　胄曹參軍事(各一人/)　左右翊中郎将府中郎将掌¶
　供奉侍衞凡千牛及備身左右以御刀仗升殿¶
諸衛折衝都尉府掌領屬備宿衛¶
　　每府折衝都尉一人¶
　　左右果毅都尉各一人¶
<pb:KR3k0029_WYG_069-10b>¶
　　别将各一人¶
　　長史各一人¶
　　兵曹參軍事各一人¶
　　校尉五人¶
　　旅帥十人¶
　　隊正二十人¶
　　副隊正二十人¶
左右果毅都尉掌貳都尉¶
<pb:KR3k0029_WYG_069-11a>¶
左右羽林大将軍(各一人/)将軍(各三人/)掌統北衙禁兵¶
督攝左右廂飛騎儀仗¶
　　長史各一人¶
　　錄事參軍事各一人¶
　　倉曹參軍事各一人¶
　　兼緫騎曹事各一人¶
　　兵曹參軍事各一人¶
　　胄曹參軍事各一人¶
<pb:KR3k0029_WYG_069-11b>¶
　　司階各二人¶
　　中候各三人¶
　　司戈各五人¶
　　執㦸各五人¶
　　長上各十人¶
　　左右翊衞中郎将府中郎将一人¶
　　左右中郎一人¶
　　左右郎将一人¶
<pb:KR3k0029_WYG_069-12a>¶
　　兵曹參軍事一人¶
　　校尉五人¶
　　旅帥十人¶
　　隊正二十人¶
　　副隊正二十人¶
左右龍武軍大将軍(各一人/)統軍(各一人/)将軍(三人/)掌¶
同羽林¶
　　長史各一人¶
<pb:KR3k0029_WYG_069-12b>¶
　　錄事參軍事各一人¶
　　倉曹參軍事¶
　　兵曹參軍事各一人¶
　　胄曹參軍事各一人¶
　　司階各二人¶
　　中候各三人¶
　　司戈各三人¶
　　執㦸各五人¶
<pb:KR3k0029_WYG_069-13a>¶
　　長上各十人¶
左右神武軍大将軍(各一人/)統軍(各一人/)将軍(三人/)緫¶
衙前射生兵¶
　　長史各一人¶
　　錄事參軍事各一人¶
　　倉曹參軍事各一人¶
　　兵曹參軍事各一人¶
　　胄曹參軍事各一人¶
<pb:KR3k0029_WYG_069-13b>¶
　　司階各二人¶
　　中候各三人¶
　　司戈各三人¶
　　執㦸各五人¶
　　長上各十人¶
左右神䇿軍大将軍(各一人/)統軍(各二人/)将軍(各四人/)¶
掌衞兵及内外八鎮兵¶
　　䕶軍中尉各一人¶
<pb:KR3k0029_WYG_069-14a>¶
　　中䕶軍各一人¶
　　判官各三人¶
　　都勾判官各二人¶
　　勾覆官各一人¶
　　表奏官各一人¶
　　支計官各一人¶
　　孔目官各二人¶
　　驅使官各二人¶
<pb:KR3k0029_WYG_069-14b>¶
　自長史以下員數如龍武軍(左右龍武左右神武左/)¶
　(右神䇿號六軍貞元二年神䇿軍置大将軍将軍十/)¶
　(四年置統軍品秩同六軍始殿前左右神威軍有大/)¶
　(将軍統軍将軍元和初為一軍號天威軍八年廢以/)¶
　(軍𨽻神䇿人馬軍歩軍将軍及指揮使等仗馬軍大/)¶
　(将軍知軍事天復三年廢神䇿軍四年復置神䇿軍/)¶
東宫官¶
三師太子太傅太保(各一人/)掌輔道皇太子¶
<pb:KR3k0029_WYG_069-15a>¶
三少少師少傅少保(各一人/)掌曉三師徳行以諭皇太¶
子自太師以下唯其人不必備(先天六年開府置令丞/)¶
(各一人𨽻詹事府尋廢/)　太子賓客(四人/)掌侍從規諌¶
賛相禮儀(貞觀十八年以宰相兼賔客開元中定員四/)¶
(人太宗時晉王府有侍讀及為太子亦置焉其後或置/)¶
(或否開元初十王宅引辟學士書者入教亦為侍讀/)¶
一詹事府詹事府太子詹事(一人/)少詹事(一人/)掌統三¶
寺十率府之政少詹事為之貳　丞(二人/)掌判府事主¶
<pb:KR3k0029_WYG_069-15b>¶
簿(一人/)錄事(二人隋廢詹事府武徳初復置龍朔二年/)¶
(曰端尹府詹事曰端尹少詹事曰少尹武后光宅元年/)¶
(改曰宫尹府詹事曰宫尹少詹事曰少尹/)　司直(二人/)¶
掌糾劾宫僚及率府之兵¶
二春坊左春坊左庶子(二人/)掌侍從賛相駮正啟奏緫¶
司經典膳藥典設宫門六局　司議郎(二人/)掌侍從規¶
諌駮正啟奏　左諭徳(二人/)掌諭皇太子以道徳隨事¶
諷賛　左賛善大夫(五人/)掌傳令諷過失賛禮儀(隋有/)¶
<pb:KR3k0029_WYG_069-16a>¶
(内允武徳三年改曰中舍人𨽻門下坊貞觀初曰中允/)¶
(十八年置司議郎永徽三年避皇太子名復改中允曰/)¶
(内允太子廢復舊龍朔二年改門下坊曰左春坊左庶/)¶
(子曰左中護中允曰左賛善大夫司議郎分左右置左/)¶
(右諭徳各一人咸亨元年皆復舊司議郎廢分左右其/)¶
(後諭徳廢而司議郎復分儀鳳四年置左右賛善大夫/)¶
(各十人以同姓為之景雲二年始兼用庶姓改門下坊/)¶
(曰左春坊復置諭徳庶子以比侍中中允以比門下侍/)¶
<pb:KR3k0029_WYG_069-16b>¶
(郎司議郎以比給事中賛善大夫以比諫議大夫諭徳/)¶
(以比散騎常侍右春坊右庶子以比中書令中舍人以/)¶
(比中書侍郎太子監國則庶子比尚書令/)　崇文館學¶
士(二人/)掌經籍圖書教授諸生　校書郎(二人/)掌校理¶
書籍(貞觀十三年置崇賢館顯慶元年置學生二十人/)¶
(上元二年避太子名改曰崇文館有學士直學士及仇/)¶
(校皆無常員無其人則庶子領館事開元七年改仇校/)¶
(曰校書郎乾元初以宰相為學士緫館事貞元八年𨽻/)¶
<pb:KR3k0029_WYG_069-17a>¶
(左春坊/)¶
　司經局洗馬(二人/)掌經籍出入侍從　文學(三人/)分¶
　知經籍侍奉文章　校書(四人/)掌校刋經史(唐改太/)¶
　(子正書曰正字龍朔三年改司經局曰桂坊罷𨽻左/)¶
　(春坊領崇𤣥館比御史䑓以詹事一人為令比御史/)¶
　(大夫司直二人比御史以洗馬為司經大夫置文學/)¶
　(四人錄事一人三年改司經大夫曰桂坊大夫糾正/)¶
　(違失咸亨元年復𨽻左春坊省錄事/)　典膳局典膳¶
<pb:KR3k0029_WYG_069-17b>¶
　郎(二人/)丞(二人/)掌進膳甞食丞為之貳(龍朔二年改/)¶
　(典膳監曰典膳郎/)　藥藏局藥藏郎(二人/)丞(二人/)掌¶
　和毉藥丞為之貳　内直局内直郎(二人/)丞(二人/)掌¶
　符璽衣服繖扇几案筆硯垣墻(龍朔二年改監曰内/)¶
　(直郎副監曰丞/)　典設局典設郎(四人/)丞(二人/)掌湯¶
　沐燈燭　宫門局宫門郎(二人/)丞(二人/)掌宫門管籥¶
　(龍朔三年改宫門監曰宫門郎/)¶
右春坊右庶子(二人/)舍人(二人/)掌侍從獻納啟奏中舍¶
<pb:KR3k0029_WYG_069-18a>¶
人為之貳　太子舍人(四人/)掌行令書表啟　通事舍¶
人(八人/)掌導宫臣辭見承令勞問　右諭徳(一人/)右賛¶
善大夫(五人/)錄事(一人/)主事(二人隋内舍人𨽻典書坊/)¶
(武徳初改曰中舍人管記舍人曰太子舍人永徽元年/)¶
(避太子名復改中舍人曰内舍人龍朔二年改典書坊/)¶
(曰右春坊右庶子曰右中護中舍人曰左賛善大夫舍/)¶
(人曰右司議郎/)¶
三寺家令寺令(一人/)掌飲膳倉儲緫食官典倉司藏三¶
<pb:KR3k0029_WYG_069-18b>¶
署皇太子出入則乗軺車為導¶
　丞(二人/)掌判寺事凡三署出納皆刺於詹事　主簿¶
　(一人唐改司府令曰家令龍朔二年改家令寺曰宫/)¶
　(府寺家令曰大夫/)　食官署令(一人/)丞(二人/)掌飲膳¶
　酒醴　典倉署令(一人/)丞(二人/)掌九榖醯醢庶羞器¶
　皿燈燭　司藏署令(一人/)丞(二人/)掌庫藏財貨出納¶
　營繕¶
率更寺令(一人/)掌宗族次序禮樂刑罰及漏刻之政¶
<pb:KR3k0029_WYG_069-19a>¶
　丞(一人/)掌貳令事　主簿(一人/)掌印勾(龍朔二年改/)¶
　(曰司更寺令曰司更大夫/)¶
僕寺僕(一人/)掌車輿乗騎儀仗喪塟緫廐牧署¶
　丞(一人/)掌判寺事　主簿(一人/)掌廐牧畜養車騎駕¶
　馭儀仗(龍朔二年改曰馭僕寺僕曰大夫/)　廐牧署¶
　令(一人/)丞(二人/)掌車馬閑廐牧畜¶
十率太子左右率府率(各一人/)副率(各二人/)掌兵仗儀¶
衛(武徳五年改左右侍率曰左右衛率府左右武侍衛/)¶
<pb:KR3k0029_WYG_069-19b>¶
(曰左右宗衛率府左右宫門将曰左右監門率府龍朔/)¶
(二年改左右衛率府曰左右典戎衛左右宗衛率府曰/)¶
(左右司禦率府左右虞候率府曰左右清道衛左右内/)¶
(率府曰左右奉裕衛左右監門率府曰左右崇掖衛武/)¶
(后垂拱中改左右監門率府曰左右鶴禁衛神龍元年/)¶
(改左右司禦率府曰左右宗衛府左右清道衛曰左右/)¶
(虞候率府景雲二年左右宗衛府復曰左右司禦率府/)¶
(開元初左右虞候率府復曰左右清道率府/)¶
<pb:KR3k0029_WYG_069-20a>¶
　長史(各一人/)掌判諸曹府　錄事參軍事(各一人/)倉¶
　曹參軍事掌文官簿書　兵曹參軍事掌武官簿書¶
　　胄曹參軍事掌器械　騎曹參軍事(各一人/)營繕¶
　司階(各一人/)上中候(各二人/)司戈(各二人/)執㦸(各一/)¶
　(人/)散長上(各十人/)¶
親府勲府明府三府每府¶
　中郎将(各一人/)左右郎将(各一人/)中郎将郎将掌其¶
　府校尉旅帥及親勲翊衛之屬宿衛而緫其事　兵¶
<pb:KR3k0029_WYG_069-20b>¶
　曹參軍事(各二人/)掌判句　校尉(各五人/)旅帥(各十/)¶
　(人/)隊正(各二十人武徳元年改功曹曰親衛義曹曰/)¶
　(勲衛良曹曰明衛置三府/)¶
太子左右司禦率府率(各一人/)副率(各二人/)掌同左右¶
衛凡諸曹及外府旅賁畨上者𨽻焉¶
　長史(各一人/)錄事參軍事(各一人/)倉曹參軍事　兵¶
　曹參軍事　胄曹參軍事　騎曹參軍事(各一人/)司¶
　階(各一人/)中候(各二人/)司戈(各二人/)執㦸(各三人/)親¶
<pb:KR3k0029_WYG_069-21a>¶
　衛勲衛翊衛三府中郎将以下如左右衛率府¶
太子左右清道率府率(各一人/)副率(各二人/)掌晝夜廵警¶
　長史(各一人/)錄事參軍事(各一人/)倉曹參軍事　兵¶
　曹參軍事　胄曹叅軍事(各一人/)司階(各一人/)左右¶
　中候(各二人/)左右司戈(各二人/)左右執㦸(各三人/)親¶
　衛勲衛翊衛三府中郎将以下如左右衛率府¶
太子左右監門率府率(各一人/)副率(各二人/)掌諸門禁¶
衛衛凡財物器用出者有籍¶
<pb:KR3k0029_WYG_069-21b>¶
　長史(各一人/)錄事參軍事(各一人/)兵曹參軍事(各一/)¶
　(人/)兼領倉曹胄曹(各一人/)監門直長(七十八人唐改/)¶
　(宫門将曰監門率直事曰直長有錄事一人史二人/)¶
　(亭長一人掌固二人兵曹府二人史二人胄曹府二/)¶
　(人史三人/)¶
太子左右内率府率(各一人/)副率(各一人/)掌千牛供奉¶
之事¶
　長史(各一人/)錄事參軍事(各一人/)兵曹參軍事(各一/)¶
<pb:KR3k0029_WYG_069-22a>¶
　(人/)兼領倉曹胄曹參軍事(各一人唐置兵曹改司使/)¶
　(左右復曰千牛備身主射左右復曰備身左右弓箭/)¶
　(備身去弓箭之名龍朔三年改千牛備身曰奉裕開/)¶
　(元中千牛備身備身左右并為千牛有備身二十八/)¶
　(人主仗四十人錄事一人吏二人兵曹府一人史二/)¶
　(人胄曹府一人史一人/)¶
王府官傅(二人/)掌輔政過失¶
　諮議參軍事(一人/)掌訐謀議事　友(一人/)掌侍游處¶
<pb:KR3k0029_WYG_069-22b>¶
　規諷道義侍讀無定員　文學(一人/)掌校典籍侍從¶
　文章　東西閣祭酒(各一人/)掌禮賢良賔客自祭酒¶
　以下為正官(武徳中置師一人常侍二人侍郎四人/)¶
　(皆掌表啟書疏賛相禮儀舍人四人掌通傳引納謁/)¶
　(者二人舍人二人髙宗中宗時相王府長史以宰相/)¶
　(兼之魏雍魏王府以尚書兼之徐韓二王為刺史府/)¶
　(官同外官資望愈下永淳以前王未出閣則不開府/)¶
　(天授二年置王孫府官𤣥宗諸子多不出閣王官益/)¶
<pb:KR3k0029_WYG_069-23a>¶
　(輕而員亦減矣景雲二年改師曰傅開元二年廢尋/)¶
　(復置廢常侍侍郎謁者舍人開成元年改諸王侍讀/)¶
　(曰奉諸王講讀大中初復舊/)　長史(一人/)司馬(一人/)¶
　掌統府僚紀綱職務　掾(一人/)掌通判功曹倉曹户¶
　曹事　屬(一人/)掌通判兵曹騎曹法曹上曹事　主¶
　簿(一人/)掌發省書教　記室參軍(二人/)掌表啟書疏¶
　　錄事參軍(一人/)掌付事句稽　省署鈔目錄事(一/)¶
　(人/)功曹參軍掌文官簿書考課陳設　倉曹參軍事¶
<pb:KR3k0029_WYG_069-23b>¶
　掌祿政示厨膳出納市易畋遊芻藁　户曹參軍事¶
　掌封户僮僕弋獵過所　兵曹參軍事掌武官簿書¶
　考課儀衛假使　騎曹參軍事掌一牧騎乗儀物器¶
　械　法曹參軍事掌按訊决刑　士曹參軍事掌王¶
　公公廨自功曹以下各一人　參軍事(二人/)行參軍¶
　事(四人/)皆掌出使雜檢校　典籖(二人/)掌宣傳書教¶
　(武徳中改功曹以下書佐法曹行書佐上曹佐皆曰/)¶
　(參軍事長兼行書佐曰行參軍廢城局參軍事又有/)¶
<pb:KR3k0029_WYG_069-24a>¶
　(鎧曹參軍事二人掌儀衛兵仗田曹參軍事一人掌/)¶
　(公廨職田弋獵水曹參軍事二人掌舟船漁捕芻草/)¶
　(家吏二人百司問事謁者一人司竹一人貞觀中廢/)¶
　(鎧曹田曹水曹武后時家吏以下皆廢/)¶
親事府典軍(二人/)副典軍(二人/)皆掌校尉以下守衛陪¶
從兼知鞍馬¶
　校尉(五人/)旅帥隊正隊副皆掌領事帳内陪從自旅¶
　帥以下視親事多少　乃置帳内府典軍(二人/)副典¶
<pb:KR3k0029_WYG_069-24b>¶
　軍(二人/)自校尉以下貟品如親事府(初典軍以武官/)¶
　(及流外為之領執仗帳内等秦王齊王府置左右六/)¶
　(護軍府左右親軍府左右帳内府左一右一護軍府/)¶
　(護軍各一人副護軍各二人長史錄事參軍事倉曹/)¶
　(兵曹鎧曹參軍事各一人統軍各五人别将各一人/)¶
　(左二右二護軍府左三右三大軍府減統軍三人别/)¶
　(将六人左右親事軍統軍各一人長史各一人錄事/)¶
　(參軍兵曹鎧曹參軍事左别将右别将各一人帳内/)¶
<pb:KR3k0029_WYG_069-25a>¶
　(府職員與護軍府同又有庫直𨽻親事府驅咥直𨽻/)¶
　(帳内府選材勇為之貞觀中庫直以下皆廢/)¶
親王國令(一人/)大農(一人/)掌判國司¶
　尉(一人/)丞(一人/)學官長丞(各一人/)掌教授内人　食¶
　官長丞(各一人/)掌營膳食　廐牧長丞(各二人/)掌畜¶
　牧　典府長丞(各二人/)掌府内雜事¶
公主邑司令(一人/)丞(一人/)掌公主財貨廩積田園　主¶
簿(一人/)錄事(一人/)督封租主家財貨出入¶
<pb:KR3k0029_WYG_069-25b>¶
外官天下兵馬元帥京府置牧餘府州置都督都護太¶
守又置按察採訪使以理州縣莭度團練等使以督府¶
軍租庸轉運鹽鐵青苗營田等使以毓財貨其餘因事¶
置使者不可悉數自轉運以下廢置不常¶
　天下兵馬元帥副元帥都統副都統行軍長史行軍¶
　司馬行軍左司馬行軍右司馬判官掌書記行軍參¶
　謀前軍兵馬使中軍兵馬使後軍兵馬使中軍都虞¶
　候各一人元帥都統招討使掌征伐兵罷則省　都¶
<pb:KR3k0029_WYG_069-26a>¶
　統緫諸道兵馬不賜旌莭¶
　　髙祖起兵置左右領軍大都督各緫三軍及定京¶
　　師置左右元帥太原道行軍元帥西討元帥皆親¶
　　王領之天寳末置天下兵馬元帥都統朔方河東¶
　　北平盧莭度使招討都統之名始於此大厯八年¶
　　罷天下兵馬元帥建中四年以李希烈反置諸軍¶
　　行營兵馬都元帥興元元年置副都統㑹昌中置¶
　　雲夏六道元帥黄巢之難置諸道行營都統又天¶
<pb:KR3k0029_WYG_069-26b>¶
　　福二年置諸道兵馬元帥尋復改曰天下兵馬元¶
　　帥¶
　掌書記掌朝覲聘問慰薦祭祀祈祝之文與號令升¶
　絀之事行軍參謀關豫軍中機宻(景龍元年置掌書/)¶
　(記開元十二年置行軍參謀尋復置/)¶
節度使副大使知節度事行軍司馬副使判官支使掌¶
書記推官廵官衙推(各一人/)同節度副使(十人/)館驛廵¶
官(四人/)¶
<pb:KR3k0029_WYG_069-27a>¶
　府院法直官要籍逐要親事(各一人/)隨軍(四人/)節度¶
　使封郡王則有奏記(一人/)兼觀察使又有判官支使推¶
　官廵官衙推(各一人/)又兼安撫使則有副使判官(各/)¶
　(一人/)兼支使營田招討經畧使則有副使判官(各一/)¶
　(人/)支度使復有遣運判官廵官(各一人節度使掌緫/)¶
　(軍旅專誅殺/)¶
　觀察使副使支使判官掌書記推官廵官衙推隨軍¶
　要籍進奏官(各一人/)¶
<pb:KR3k0029_WYG_069-27b>¶
　團練使副使判官推官廵官衙推(各一人/)¶
　防禦使副使判官推官廵官(各一人/)¶
　觀察處置使掌察所部善惡舉大綱凡奏請皆屬於¶
　州¶
　　(貞觀初遣大使十三人廵省天下諸州水旱則遣/)¶
　　(使有廵察安撫存撫之名神龍二年以上二十人/)¶
　　(為十道廵察使按舉州縣再周而代景雲二年置/)¶
　　(都督二十四人察刺史以下善惡置司舉從事二/)¶
<pb:KR3k0029_WYG_069-28a>¶
　　(人秩比侍御史揚益并荆四州為大都督府江兖魏/)¶
　　(兾蒲綿秦洪閩越十州為中都督府齊鄜涇襄安/)¶
　　(潭遂通梁二十州為下都督府當時以為權重難制/)¶
　　(罷之唯四大都督府如故置十道按察使道至一/)¶
　　(人開元二年曰十道按察採訪處置使至四年罷/)¶
　　(八年夏置十道按察使秋冬廵州縣十年又罷十/)¶
　　(七年復置十道京都兩畿按察使二十年曰採訪/)¶
　　(處置使分十五道天寶末又兼黜陟使乾元元年/)¶
<pb:KR3k0029_WYG_069-28b>¶
　　(改曰觀察處置使/)¶
西都東都北都牧(各一人/)¶
　西都東都北都鳳翔成都河中江陵興元興徳府尹¶
　(各一人/)掌宣徳化歳廵屬縣觀風俗錄囚恤鰥寡親¶
　王典州則嵗以上佐廵縣¶
　　(武徳元年雍州置牧一人以親王為之然常以别/)¶
　　(駕領州事永徽中改尹曰長史初太宗伐髙麗置/)¶
　　(京城留守其後車駕不在京都則置留守以右金/)¶
<pb:KR3k0029_WYG_069-29a>¶
　　(吾大将軍為副留守開元元年改京兆河南府長/)¶
　　(史復為尹通判府務牧缺則行其事十一年太原/)¶
　　(府亦置尹及少尹以尹為留守少尹為副留守謂/)¶
　　(之三都留守/)¶
少尹(二人/)掌貳府州之事¶
　司錄參軍事(二人/)錄事(四人/)功曹倉曹户曹田曹兵¶
　曹法曹士曹參軍事(各二人/)參軍事(六人/)六府錄事¶
　參軍事以下減一人　錄事參軍事掌正違失莅符¶
<pb:KR3k0029_WYG_069-29b>¶
　印¶
　　(武徳初改州主簿曰錄事參軍事開元元年改曰/)¶
　　(司錄/)¶
功曹司功參軍事掌考調假使祭祀禮樂學校表疏書¶
啟祿食祥異毉藥卜筮陳設喪塟¶
　　(武徳初司功司倉司户司兵司法司士書佐皆為/)¶
　　(司功等參軍事/)¶
倉曹司倉參軍事掌租調公廨庖厨倉庫市肆　戸曹¶
<pb:KR3k0029_WYG_069-30a>¶
司户參軍事掌户籍計帳道路過所蠲符雜徭逋負良¶
賤芻藁逆旅婚姻田訟旌别孝悌　田曹司田參軍事¶
掌園宅口分永業及䕃田　(景龍三年初置司田參軍/)¶
(至徳元年省上元二年復置/)　兵曹司兵參軍事掌武¶
官選兵田器仗門禁管籥軍防𤇺候傳驛田獵　法曹¶
司法參軍事掌鞫獄麗法督盗賊知賍賄没入　士曹¶
司士參軍事掌津梁舟車舍宅工藝　參軍事掌出使¶
賛導¶
<pb:KR3k0029_WYG_069-30b>¶
　　(武徳初改行書佐曰行參軍事又改曰參軍事初/)¶
　　(有亟使十五人後省/)¶
文學(一人/)掌以五經授諸生縣則州補州則授於吏部¶
然無職事衣冠恥之¶
　　(武徳初置經學博士助教學生徳宗即位改博士/)¶
　　(曰文學元和六年廢中州下則下州文學京兆等/)¶
毉學博士(一人/)掌療民疾¶
　　(貞觀三年置毉學有毉學博士及學生開元元年/)¶
<pb:KR3k0029_WYG_069-31a>¶
　　(改毉藥博士為毉學博士諸州置助教冩本草百/)¶
　　(一集驗方藏之未幾毉學博士學生皆省辭州少/)¶
　　(毉藥者如故二十七年復置毉學生掌州境廵療/)¶
　　(永泰元年復置毉學博士/)¶
大都督府都督(一人/)長史(一人/)司馬(二人/)錄事參軍事¶
(一人/)錄事(二人/)功曹倉曹户曹田曹兵曹法曹士曹(各/)¶
(一人/)參軍事(五人/)市令(一人/)文學(一人/)毉學博士(一人/)¶
　中都督府都督(一人/)别駕(一人/)長史(一人/)司馬(一人/)¶
<pb:KR3k0029_WYG_069-31b>¶
錄事參軍事(一人/)錄事(一人/)功曹倉曹户曹田曹兵曹¶
法曹士曹(各一人/)參軍(四人/)市令(一人/)文學(一人/)毉學¶
博士(一人/)　下都督府都督(一人/)别駕(一人/)長史(一人/)¶
司馬(一人/)錄事參軍(一人/)錄事(一人/)功曹(一人/)倉曹户¶
曹田曹兵曹法曹(已上曹各一人/)參軍事(三人/)文學(一/)¶
(人/)毉學博士(一人/)¶
　都督掌督諸州兵馬甲械城隍鎮戍糧廩緫判府事¶
　　(武徳初邊要之地置主管以統軍加號使持節盖/)¶
<pb:KR3k0029_WYG_069-32a>¶
　　(漢刺史之任有行䑓有大行䑓其員有尚書省令/)¶
　　(一人掌管内兵民緫判省事有僕射一人掌二令/)¶
　　(事自左右丞以下諸司郎中畧如京省又有食貨/)¶
　　(監一人丞二人掌膳羞財物賔客帳具音樂毉藥/)¶
　　(有農國監一人丞四人掌倉廩園圃薪炭芻藁運/)¶
　　(漕有武器監一人丞二人掌兵械廐牧有百工監/)¶
　　(一人丞四人掌舟車營作監丞七年改緫管曰都/)¶
　　(督緫十州者為大都督貞觀二年去大字凡稱督/)¶
<pb:KR3k0029_WYG_069-32b>¶
　　(府有刺史以下如故然大都督又兼刺史而不檢/)¶
　　(校州事其後都督加使持莭則為将諸将亦通以/)¶
　　(都督稱唯朔方猶稱大緫管邊州别置經畧使沃/)¶
　　(衍有屯田之州則置營田使武后聖厯元年以夏/)¶
　　(州都督領鹽州防禦使及安祿山反諸郡當賊衝/)¶
　　(者皆置防禦守捉使乾元元年置團練守捉使都/)¶
　　(團練守捉使大者領州十餘小者二三州代宗即/)¶
　　(位廢防禦使唯守捉西道如故元載秉政恩結人/)¶
<pb:KR3k0029_WYG_069-33a>¶
　　(心刺史皆得兼團練守捉使楊紀為相罷團練守/)¶
　　(捉使唯澧朗陜興鳳如故建中後行營亦置莭度/)¶
　　(使防禦使都團練使大率莭度觀察防禦團練皆/)¶
　　(兼所治州刺史都督府則領長史都護府則領都/)¶
　　(護或亦别置都護都督府有掾有屬有記室參軍/)¶
　　(事有典籖武徳中省/)¶
市令(一人/)掌交易禁奸非通判市事¶
　　(貞觀十七年廢市令垂拱元年復置都督府/)¶
<pb:KR3k0029_WYG_069-33b>¶
大都護府大都護(一人/)副大都護(二人/)副都護(二人/)長¶
史(二人/)司馬(一人/)錄事參軍事(一人/)錄事(二人/)功曹倉¶
曹户曹兵曹法曹(各一人/)參軍事(三人/)　上都護(一人/)¶
副都護(二人/)長史(一人/)司馬(一人/)錄事(一人/)功曹倉曹¶
户曹兵曹(各一人/)參軍事(三人/)　上都護掌統諸蕃慰¶
撫征討叙功罰過緫判府事　上州刺史(一人/)職同牧¶
尹别駕(一人/)長史(一人/)司馬(一人/)錄事參軍(一人/)錄事¶
(二人/)司功(一人/)司倉(一人/)司户(二人/)司田(一人/)司兵(一/)¶
<pb:KR3k0029_WYG_069-34a>¶
(人/)司法(一人/)司士(一人/)參軍事(四人/)市令(一人/)丞(一人/)¶
文學(一人/)毉學博士(一人/)　中州刺史(一人/)錄事參軍¶
(一人/)錄事(一人/)司功司倉司户司田司兵司法司士(各/)¶
(一人/)參軍事(一人/)毉學博士(一人/)　下州刺史(二人/)别¶
駕(一人/)司馬(一人/)錄事參軍(一人/)錄事(一人/)司倉司户¶
司田司法(各一人/)參軍事(二人/)毉學博士(一人/)諸軍各¶
置使(一人/)五千人以上有副使一人萬人以上有營田¶
使(一人/)軍皆有倉兵胄三曹參軍事刺史領使則置副¶
<pb:KR3k0029_WYG_069-34b>¶
使推官衙官州衙推軍衙推¶
　　(武徳元年改太守曰刺史加使持莭丞曰别駕十/)¶
　　(年改雍州别駕曰長史髙宗即位改别駕皆為長/)¶
　　(史上元二年諸州復置别駕以諸王子為之永隆/)¶
　　(元年省永淳元年復置景雲三年始參用席注天/)¶
　　(寳元年改刺史曰太守八載諸郡廢别駕下郡置/)¶
　　(長史一人上元二年諸州復置别駕徳宗時復元/)¶
　　(和長慶之際兩河用兵俾将有功者補東宫王府/)¶
<pb:KR3k0029_WYG_069-35a>¶
　　(官久次當進及受代居京師者常數十人訴宰相/)¶
　　(以求官文宗世宰相韋處厚建議復置兩輔六雄/)¶
　　(十望十𦂳州别駕/)¶
京縣令(一人/)丞(二人/)主簿(一人/)錄事(二人/)尉(一人/)　畿¶
縣令(各一人/)丞(一人/)主簿(一人/)尉(二人/)　上縣令(一人/)¶
丞(一人/)主簿(一人/)尉(二人/)　中縣令(一人/)丞(一人/)主簿¶
(一人/)尉(一人/)　中下縣令(一人/)丞(一人/)主簿(一人/)尉(一/)¶
(人/)　下縣令(一人/)丞(一人/)主簿(一人/)尉(一人/)　縣令掌¶
<pb:KR3k0029_WYG_069-35b>¶
導風化察寃滯聽獄訟凡民田收授縣令給之每嵗季¶
冬行鄉飲酒禮籍帳傳驛倉庫盗賊隄道雖有專官皆¶
通知縣丞為之貳縣尉分判衆曹收率課調¶
　　(武徳元年改書佐曰縣尉尋改曰正諸縣置主簿/)¶
　　(以流外為之京縣上縣丞皆一人畿縣上縣正皆/)¶
　　(四人七年改縣正復曰尉貞觀初諸縣置錄事開/)¶
　　(元上縣萬户中縣四千户以上増尉一人京兆河/)¶
　　(南府諸縣户三千以上置市令一人户一萬以上/)¶
<pb:KR3k0029_WYG_069-36a>¶
　　(置義倉督三人其後畿縣户不及四千亦置尉一/)¶
　　(人萬户増一人畿縣有司空佐司倉佐司户佐司/)¶
　　(兵佐司士佐典獄門事畿縣減司兵上縣有司户/)¶
　　(司法而已凡縣皆有經學博士助教各一人京縣/)¶
　　(學生五十人畿縣四十人中縣以下各二十五人/)¶
上鎮将(一人/)鎮副(二人/)倉曹兵曹(各一人/)　中鎮将(一人/)¶
鎮副(一人/)兵曹(一人/)　下鎮将(一人/)鎮副(一人/)兵曹(一人/)¶
　每鎮又有使(一人/)副使(一人/)凡軍鎮一萬人以上置¶
<pb:KR3k0029_WYG_069-36b>¶
　司馬一人増倉曹兵曹各二人下不及二萬者司馬¶
　倉曹兵曹¶
上戍主(一人/)戍副(一人/)　中戍主(一人/)　下戍主(一人/)¶
鎮将鎮副戍主　戍副掌捍防守禦　凡上鎮二十中¶
鎮九十下鎮百三十五上戍十一中戍八十六下戍二¶
百四十五¶
　倉曹掌儀式倉庫飲膳毉藥付事句稽省署鈔目監¶
　印紙在市易公𪠘　中鎮則兵曹兼掌兵曹參軍事¶
<pb:KR3k0029_WYG_069-37a>¶
　掌防人名帳戎器管鑰馬臚土木讁罰之事¶
五岳四瀆令(一人/)掌祭祀　上闗令(一人/)丞(二人/)　中¶
闗令(一人/)丞(一人/)　下闗令(一人/)掌禁末游察姦慝¶
　凡行人車馬出入據過所為徃來之莭凡闗二十有¶
　六京四面闗有驛道者為上闗無驛道者為中闗餘¶
　為下闗丞掌付事句稽監印省署鈔目通判闗事¶
　　(太宗寵魏王泰以黜嫡不知寵愛之在已而欲責/)¶
　　(之保傅擇賢保傅誠是也而又令王府官不得過/)¶
<pb:KR3k0029_WYG_069-37b>¶
　　(四考何也彼誠賢者雖終其身而未足誠不賢一/)¶
　　(日猶不可而况於四考乎褚遂良諌皇太子幼年/)¶
　　(任都督刺史似切中太宗之病然用親王為之乃/)¶
　　(國家藩屏武氏豈能盡戮之哉因遂良之言權任/)¶
　　(實輕不足為磐石之固惜哉/)　(親王為都督刺史/)¶
　　(是可誘曰國之屏翰也以功臣為都督刺史何哉/)¶
　　(夫汗馬之勞贈其爵焉可也使之治民則狼牧羊/)¶
　　(也多矣而又不任宰相以擇守吏部以擇令則屏/)¶
<pb:KR3k0029_WYG_069-38a>¶
　　(風之書不亦勞乎此太宗之失也/)　(開元始守缺/)¶
　　　(自司農之職一啟於宇文融而請使之名缺/)¶
　　(而能使天子之有司類皆守其位而無其事自缺/)¶
　　　　　　　(使不得以盡其職户口置使而户部/)¶
　　(不得以專其任其他如轉運租調則置使處置修/)¶
　　(書則置使而諸道鑄錢則又置使無非奪有司之/)¶
　　(職者/)¶
宰相唐世宰相名最不正初因隋以三省之長(中書令/)¶
<pb:KR3k0029_WYG_069-38b>¶
(侍中尚書令/)共議國政此宰相職也後以太宗甞為尚¶
書令臣下不敢居升僕射為尚書省長與侍中中書令號¶
宰相品崇不敢輕授故以他官居職而假以他名自太¶
宗時杜淹以吏部尚書參議朝政魏徴以祕書監參預¶
朝政或曰參議得失參知政事皆宰相也貞觀中僕射¶
李靖以疾辭位詔至中書門下平章事而平章事之名¶
始此李勣以太子詹事同中書門下三品同三品之名¶
始此然二名不專用而他官居職者猶假他名如故¶
<pb:KR3k0029_WYG_069-39a>¶
　　(宰相事無不統不以一職名官自開元後常領以/)¶
　　(他職實欲重其事而反輕宰相之體故時方用兵/)¶
　　(則為莭度使時崇儒學則為大學士時急財用則/)¶
　　(為鹽鐵轉運使又甚則為延資庫使至國史太清/)¶
　　(宫之類其名頗多皆不足法/)　(既以三省官為宰/)¶
　　(相其制已非專任而因事建置又復不一朝政則/)¶
　　(有參預參議之名政事則有參知平章之名門下/)¶
　　(則有同三品之名如是足矣復有所謂參知機務/)¶
<pb:KR3k0029_WYG_069-39b>¶
　　(參知樞宻者宰相之官無乃不一乎/)以上用唐六¶
　　典百官志修¶
　¶
　¶
　¶
　¶
　¶
　羣書考索後集卷三¶
