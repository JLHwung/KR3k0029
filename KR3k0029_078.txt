# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.900317
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷十二
<pb:KR3k0029_WYG_078-1a>¶
欽定四庫全書¶
　羣書考索後集卷十二¶
　　　　　　　　　　　　宋　章如愚　編¶
　　官制門¶
　　　東宫三師三少¶
東宫三師三少三王教世子立太傅少傅以養之(太傅/)¶
　(在前少傅在後/)入則有保出則有師(文王世子/)¶
周成王㓜在襁抱太公為太師(大戴禮/)¶
<pb:KR3k0029_WYG_078-1b>¶
西漢有太子太傅少傅¶
　　屬官有太子門大夫庶子洗馬舍人¶
後漢太傅禮如初不領官屬少傅悉主太子官屬¶
魏太傅於太子不稱臣少傅稱臣¶
晉咸寜中備六傅之職(三太三少/)¶
東晉置保傅而無二師　景帝諱師¶
唐三師三少官不必備惟其人無其人則闕之(分紀/)¶
宋朝師傅不常設　仁宗升儲置三少各一人丁謂兼¶
<pb:KR3k0029_WYG_078-2a>¶
　少師馮拯兼少傅曹利用兼少保是時實為東宫官¶
　餘多以前宰執為致仕官若太子太師太傅太保以¶
　待宰相官未至僕射者及樞宻使致仕亦随本官髙¶
　下除授太子少師少傅少保以待前執政其少師非¶
　經顧命不除若本官至尚書即除少傅丞郎給諫只¶
　除少保若因遷轉則遞進一官至太師即遷司空矣¶
　(官制舊典/)　繼照堂　在開封府東真宗尹京日射¶
　堂大中祥符二年臨幸賜名(㑹要/)　資善堂　在元¶
<pb:KR3k0029_WYG_078-2b>¶
　符觀南大中祥符八年置仁宗律學之所天禧四年¶
　徙御厨以北(㑹要/)　慶寜堂　英宗潜邸有閣藏御¶
　覽經籍(續㑹要/)　睿成宫　元祐元年閏二月二十¶
　二日詔神宗皇帝所居東宫改為睿成宫(續㑹要/)¶
　龍徳宫　元符三年二月二十四日詔懿親宅潛邸¶
　賜名龍徳宫是為徽宗舊邸(續㑹要/)　王府官¶
翊善宋朝太平興國四年置翊善一人(分紀/)以常參官¶
　充(續㑹要/)¶
<pb:KR3k0029_WYG_078-3a>¶
賛讀唐開成元年宰相李石奏太子有侍讀諸王亦有¶
　侍讀無降殺之禮宜改奉諸王講讀¶
宋朝英宗治平元年諸王府置侍讀二人¶
　　職畧以為太平興國中始置侍講侍讀與此不同¶
　　當考¶
　徽宗政和七年張大亨奏竊見講讀之官在天子謂¶
　之侍講侍讀而在諸王府者亦有侍講侍讀官號比¶
　擬稱謂相紊詔諸王府侍讀改為賛讀侍講改為直¶
<pb:KR3k0029_WYG_078-3b>¶
　講¶
直講宋朝太平興國四年别置侍講以常參官充政和¶
　七年詔改侍讀為直講(詳見賛讀/)¶
記室宋自明帝以後皇子皇弟雖非都督亦置記室參¶
　軍¶
梁陳王府皆有¶
隋皇伯叔昆弟皇子是為親王府置記室參軍¶
唐因之(六典通典/)　後唐長興四年以前襄州觀察支¶
<pb:KR3k0029_WYG_078-4a>¶
　使魚崇逺為秦王府記室參軍事¶
宋朝太平興國中置　政和中以參軍行軍之際所稱¶
　詔除去參軍字¶
大小教授宋朝太宗至道元年以員外郎孫蠙充皇姪¶
　皇孫教授從新號也¶
　　時中書言案唐文宗朝宰臣李石奏太子有侍讀¶
　　諸王亦有侍讀無降殺之禮請改為奉諸王講讀¶
　　今皇姪皇孫是環衞之職以教授為名從之¶
<pb:KR3k0029_WYG_078-4b>¶
　真宗咸平元年以朱昻兼南宅教授張蔚兼北宅教¶
　授嘉祐以来置諸宫教授立講書課試規罰之法¶
　　此事見紹興五年錢觀復奏疏(中興㑹要/)¶
　英宗治平元年教授更不兼官以兩處供職有所廢¶
　闕(㑹要/)時宗室本支之盛自率府副率以上八百餘¶
　人而教授之官六員而已因詔増置教授官凡皇族¶
　年三十以上者百十三人置講書四員年十五以上¶
　者三百九人増置教授五員年十四以下者别置小¶
<pb:KR3k0029_WYG_078-5a>¶
　學教授十二員并舊六員為二十七員以分教之大¶
　學京朝官充小學選人充四年詔今後諸宫院大小¶
　學教授有缺令國子監與學士院舍人院輪舉熈寜¶
　元年小學教授亦輪京朝官元祐三年詔諸宫學教¶
　授闕選所舉學官及可為師表可備講讀科不足則¶
　三省選陞朝官有出身年四十以上者充崇寜三年¶
　睦親宅周王宫廣親宅各大學小學教授一員廣親¶
　北睦親西及周王宫大學兼領小學各二員大小學¶
<pb:KR3k0029_WYG_078-5b>¶
　兼領始于此¶
　　　六院¶
登聞檢院宋文帝元嘉九年魏主詔闕左懸登聞鼓以¶
　逹寃人(通典/)¶
唐大厯十四年詔天下寃滯於朝堂受詞推决尚未盡¶
　者聽撾登聞鼓(通典/)¶
宋朝雍熈元年改匭為檢¶
　　東延恩曰崇仁南招諫曰思諫西申寃曰申明北¶
<pb:KR3k0029_WYG_078-6a>¶
　　通𤣥曰招賢¶
　七月改匭院為登聞仍依舊諫官一員判院(㑹要/)¶
　景徳四年改為登聞檢院命樞宻直學士張詠判院¶
　　仍差内品監門不得監預公事¶
　𨽻諫議大夫掌受文武官及士民章奏表疏凡言朝¶
　政得失公私利害軍期機宻陳乞恩賞理雪寃濫及¶
　竒方異術皆受以通達凡進狀者先鼓院若為所抑¶
　則詣檢院¶
<pb:KR3k0029_WYG_078-6b>¶
　　外有理檢使今不置始於淳化三年置理檢院於¶
　　乾元門之西北廊以知制誥錢若水領之復唐制¶
　　也至道三年廢天聖七年上因讀唐史見匭函逹¶
　　下民寃枉之事乃謂左右曰天下九州之大豈無¶
　　寃枉之人若至京師檢院鼓院理雪此必是州縣¶
　　官吏提㸃刑獄轉運使不能理雪又若不為申理¶
　　則赤子無告矣乃置匭函仍専命御史中丞為理¶
　　檢使(分紀㑹要/)¶
<pb:KR3k0029_WYG_078-7a>¶
中興之初因舊制置局于闕門之前¶
　　舊在宣徳門外仗𨽻門下省¶
　建炎三年専𨽻諫院(中興㑹要/)¶
登聞鼔院國初曰鼓司以内臣掌之鼓在宣徳門南街¶
　西廊至道三年命太子中舍王濟勾當鼓司用朝臣¶
　勾當自此始¶
　　鼓司舊止内品許懐逺與殿直程峻二員勾當至¶
　　是省峻而命濟始用朝臣也(㑹要/)¶
<pb:KR3k0029_WYG_078-7b>¶
　景徳四年詔改為登聞鼓院命知制誥周起直史舘¶
　同判　仍差内品監門不得闗領公事(㑹要/)　掌諸¶
　上封受而進之以逹萬人之情㑹要𨽻司諫正言(續/)¶
　(㑹要/)凡文武臣僚閣門無例通逹文字者並先經登¶
　聞鼓院進狀未經鼓院者檢院不得收接(分紀/)建炎¶
　元年因舊制置局于闕門之前¶
　　髙宗即位於南京召李綱為宰相綱奏曰人主莫¶
　　大於兼聽廣視使下情得以上達故舜明四目逹¶
<pb:KR3k0029_WYG_078-8a>¶
　　四聰而天下治今艱難之際四方休戚利害日欲¶
　　上聞而士民之願効其智慮者尤多陛下即大位¶
　　已踰月而檢鼓院猶未置恐非所以通下情而急¶
　　先務也遂置登聞檢院鼓院於行在便門外(進退/)¶
　　(志/)¶
　三年専𨽻諫院¶
進奏院唐藩鎮皆置邸京師以大將主之謂之上都留¶
　後　大厯十二年改為上都知進奏院官¶
<pb:KR3k0029_WYG_078-8b>¶
五代以来支郡不𨽻藩鎮補人為者聽自置邸𨽻藩鎮¶
　者兼掌焉¶
宋初縁舊制皆本州鎮補人為進奏官其軍監場務轉¶
　運司則差知後官或副知掌之逐州就京師各置進¶
　奏院(㑹要/)太平興國八年諸州罷知後之名簡知後¶
　官得李楚等百五十人並充進奏官命供奉官張文¶
　粲提轄諸道進奏院(周編題/)監官以京朝官及三班¶
　使臣充掌受詔勅及諸司符牒辨其州府軍監以頒¶
<pb:KR3k0029_WYG_078-9a>¶
　下之并受天下章奏案牘狀牒以奏御及分授諸司¶
　(續㑹要/)¶
中興以来𨽻門下後省給事中㸃檢乾道九年依舊𨽻¶
　後省合傳報事令後省録付報行(中興㑹要孝宗㑹/)¶
　(要/)¶
　　又題名云宋興盡罷節度使權太平興國中因何¶
　　保樞請以鈐轄諸道扁院額而摹印章率用名流¶
糧料院宋初承舊制以三司大將軍為都糧料使自開¶
<pb:KR3k0029_WYG_078-9b>¶
　寳六年以著作佐郎陸光範充在京都糧料院使改¶
　用京官自此始太平興國五年分糧料諸司馬軍歩¶
　軍為三院八年以馬歩軍合為一院雍熈四年命供¶
　奉官陳處誨勾當諸司糧料供奉官曽祚勾當馬歩¶
　軍糧料自後復分馬歩軍為兩院或以諸司使副分¶
　主之端拱二年復以京朝官主之(並宋朝㑹要/)元豐¶
　末併馬軍歩軍為諸軍與諸司為二院(中興百官題/)¶
　(名/)𨽻太府寺掌以法式頒廪禄凡文武百官諸司諸¶
<pb:KR3k0029_WYG_078-10a>¶
　軍俸料以券準給(四朝志/)¶
中興以来行在有諸軍諸司糧料院鎮江建康有分差¶
　諸軍糧料院鄂州有分差户部糧料院四川總所有¶
　分差户部魚闗糧料院分差利州户部糧料院(並中/)¶
　(興孝宗㑹要/)¶
審計院宋初以三司使總邦計司各有院以乗中外泉¶
　榖出入之政盖㑹計之府也然案牘叢委典者不能¶
　徧察而奸容焉淳化三年始用户部使樊知古奏剔¶
<pb:KR3k0029_WYG_078-10b>¶
　其冗籍復别為院置官顓領之以聽稍食之要其置¶
　院之初特掌騎兵徒兵給受之數猶未及諸司也元¶
　豐三年合歩騎兩院為一遂以其一主諸司自宫禁¶
　朝廷下至斗食佐史凡賦禄者以式法審其名數而¶
　稽其辭名者唯郊賜給已乃審禄有疑予則詔以法¶
　凡四方之計籍上于大農則逆其㑹凡有司議調度¶
　㑹賦出則諏焉設員二曰左右聽分案六史八人(題/)¶
　(名/)舊為諸軍諸司専勾司建炎元年避髙宗御諱改¶
<pb:KR3k0029_WYG_078-11a>¶
　諸軍諸司審計司¶
官誥院宋初於右掖門置院四司誥身案並集于此以¶
　備中書除改本司郎官各主其事淳化五年始専置¶
　官司於省内凡官誥各以本司誥身印印之文臣用¶
　吏部武臣用兵部王公命婦用司封加勲用司勲掌¶
　文武官將校誥身及封贈以朝官一人主判知制誥¶
　一人提舉(㑹要/)元豐五年奉行官制文武官誥身屬¶
　吏部審官屬兵部封贈及内外命婦等誥身屬司封¶
<pb:KR3k0029_WYG_078-11b>¶
　加勲并將校等屬司勲官誥院四部誥身案及吏人¶
　随事𨽻本部七年并司封司勲誥身案入吏部預書¶
　庫收掌崇寜四年吏部専置造官誥局尋罷大觀復¶
　置尋改為官誥院仍𨽻左右司三年復罷歸吏部政¶
　和三年依舊置官誥院差官一員主管少府監鑄印¶
　記以吏部製造誥身案記為文中興以来因仍不¶
　改¶
　　　四轄¶
<pb:KR3k0029_WYG_078-12a>¶
𣙜貨務都茶場𣙜貨務掌折博斛斗金帛之屬(四朝志/)¶
　以朝官諸司使副内侍二人監太平興國中以先平¶
　嶺南及交趾諸國入貢通闗市議於京師置𣙜易院¶
　大中祥符中併入𣙜貨務(會要/)建炎中興又創都茶¶
　場給賣茶引随行在所於𣙜貨務置場雖分兩司而¶
　提轄監官並通銜管幹¶
　　建炎四年詔𣙜貨務都茶場依舊𨽻左右司其提¶
　　領措置並罷其都茶場仍令提轄𣙜貨務官兼行¶
<pb:KR3k0029_WYG_078-12b>¶
　　提轄¶
　尋徙越州一務場於建康又併真州一務場歸建康¶
　紹興五年詔建康鎮江兩務場只是給賣鈔引三十¶
　二年詔三省今後選差文臣充監官更不差武臣乾¶
　道六年詔依舊通差武臣(中興會要孝宗㑹要/)先是¶
　課入不立額惟視舊嵗為等差是嵗始昈分有定數¶
　嵗總為錢二百四十萬萬行都受藏之所為數八十¶
　萬萬于建康者一百二十萬萬于鎮江者四十萬萬¶
<pb:KR3k0029_WYG_078-13a>¶
　(題名/)¶
雜買務雜賣場雜買務舊曰市買司太平興國四年改¶
　至道中廢咸平中復置以京朝及三班内侍三人監¶
　掌和市百物凡宫禁官物所需以時供納雜賣務景¶
　徳四年置掌受内外幣餘之物計直以侍出貨或準¶
　折支用以内侍及三班二人監後亦差文武朝官(以/)¶
　(四朝志㑹要纂/)紹興六年詔雜買務雜賣場置提轄¶
　官一員(中興㑹要/)¶
<pb:KR3k0029_WYG_078-13b>¶
左蔵庫掌受四方財賦之入以待邦國之經費其原盖¶
　起於周職内主賦入職嵗主賦出而邦布之入出則¶
　外府又主之皆其職也¶
晉始置左右蔵令¶
唐於左右蔵分建東西庫以太府少卿知出納於左長¶
　慶門之東¶
宋初左蔵止一庫置使領焉(題名/)太平興國二年分為¶
　二庫淳化三年分置左右蔵各二庫四年廢右併入¶
<pb:KR3k0029_WYG_078-14a>¶
　左政和六年脩建新庫以東西庫為名(以㑹要續㑹/)¶
　(要纂/)中興因仍東西庫各以文臣監武臣同監其東¶
　幣帛絁紳之屬在焉其西金銀泉劵絲纊之屬在焉¶
　紹興二十七年詔户部於轄下丞簿内選一員兼充¶
　左蔵庫提轄官此提轄所由始¶
　孝宗即位詔將御前樁管激賞庫撥歸左蔵庫以左¶
　蔵南庫為名専一樁管應副軍期支遣於是有東西¶
　南三庫(以中興㑹要孝宗㑹要修/)尋罷南庫大抵國¶
<pb:KR3k0029_WYG_078-14b>¶
　家用度多靡於贍兵西蜀湖廣江淮之賦類歸四總¶
　領所以餉諸屯其送京者殆亡㡬唯閩浙悉輸焉東¶
　西庫嵗入以端計者率百四十萬以緍計者率二千¶
　萬給遣稱是而大軍居十之七宫禁百司禄賜裁三¶
　之間有非泛浩繁之費則請于朝往往出内帑封樁¶
　以補所缺監官凡五人分帑而治舊以京朝官為之¶
　今唯才是用故四選通得入(題名/)¶
文思院太平興國三年置掌造金銀犀玉工巧之物金¶
<pb:KR3k0029_WYG_078-15a>¶
　彩繪素装鈿之飾以供輿輦册寳法物及凡器服之¶
　用𨽻少府監　熈寜三年詔文思院兩界監官立定¶
　文臣一員武臣一員並朝廷選差其内侍勾當官並¶
　罷(以四朝志㑹要纂/)紹興三年詔少府監併歸其文¶
　思院上下界監官從工部辟差工部言所轄文思院¶
　舊分上下界監官三員内文臣一員係京朝官上界¶
　造作金銀珠玉下界造作銅鐵竹木雜料欲依舊分¶
　為上下界從之隆興三年詔併禮物局入文思院(中/)¶
<pb:KR3k0029_WYG_078-15b>¶
　(興孝宗㑹要/)¶
　　　三衙類¶
三衙宋朝沿五代之制有侍衞親軍及殿前兩司盖侍¶
　衞親軍起於後唐(職畧/)¶
　　又石林燕語云侍衞親軍自梁起宣武軍乃以鎮¶
　　兵因舊號置在京馬歩軍都指揮使而自將之盖¶
　　於唐六軍諸衞之外則為私兵至後唐明宗遂改¶
　　為侍衞親軍¶
<pb:KR3k0029_WYG_078-16a>¶
　殿前始於周世宗顯徳元年(五代㑹要/)¶
　　世宗自髙平之戰覩其退縮慨然有懲革之意又¶
　　以驍勇之士多為外諸侯所占於是詔募天下豪¶
　　傑不遺草澤而俱送於闕下躬親試閱選武藝超¶
　　絶及有身首者分署為殿前諸班因有散員散指¶
　　揮使内殿直散者頭鐵騎控鶴之號¶
宋初侍衞親軍置都指揮使雖都虞候亦在殿前都指¶
　揮使之上¶
<pb:KR3k0029_WYG_078-16b>¶
　　淳化元年傅潛自殿前副都指揮使遷侍衞親軍¶
　　馬歩軍都虞候在殿前都指揮使載興之上咸平¶
　　三年王超自殿前都指揮使遷侍衞親軍馬歩軍¶
　　都虞候(實録/)¶
　自王超罷職無復任者而侍衞司馬軍歩軍遂分為¶
　二并殿前號三衙而馬歩二軍始居殿前司之下焉¶
　(職畧/)三司天下之兵柄皆在其權雖重而軍政號令¶
　則在樞宻院與漢周間史𢎞肇之徒為之者異矣此¶
<pb:KR3k0029_WYG_078-17a>¶
　祖宗之㣲意非前世所及也(石林燕語/)¶
殿前司都指揮使副都指揮使都虞候掌殿前諸班直¶
　及歩騎諸指揮之名籍凡統制訓練畨衞戍守遷補¶
　賞罰皆總其政令入則侍衞殿陛出則扈從乗輿大¶
　禮則提㸃編排整肅禁衞鹵簿儀仗掌宿衞之事都¶
　指揮使以節度使為之而副都指揮使都虞候以刺¶
　史以上充資序淺則主管本司公事馬歩軍亦如之¶
　備則通治闕則互攝(四朝志/)祖宗以来三帥不曽闕¶
<pb:KR3k0029_WYG_078-17b>¶
　兩人若殿帥闕難以從下超補¶
　　姚麟係殿前都虞候合陞作歩軍副都指揮使元¶
　　祐七年樞宻王巖叟言¶
　政和四年詔殿前都指揮使在節度之上殿前副都¶
　指揮使在正任承宣使之上殿前都虞候在正任防¶
　禦使之上(四朝志/)¶
宋初沿後周有殿前都㸃檢在都指揮使上¶
　太祖由此承禪後不置焉中興以来主管殿前司一¶
<pb:KR3k0029_WYG_078-18a>¶
　員其屬有幹辦公事主管禁衞各二員準備差遣準¶
　備差使㸃檢㸃藥飯食各一員尋減幹辦公事一員¶
　増書寫機宜文字一員¶
馬軍司都指揮使副都指揮使都虞候都指揮使本方¶
　鎮庫校之名自梁起宣武軍乃以其鎮兵因仍舊號¶
　置在京馬歩軍都指揮使掌馬軍諸指揮之名籍凡¶
　統制訓練畨衞戍守缺補賞罰皆總其政令侍衞扈¶
　從及大禮宿衞所掌如殿前司政和四年詔以馬軍¶
<pb:KR3k0029_WYG_078-18b>¶
　都指揮使馬軍副都指揮使在正任觀察使之上馬¶
　軍虞候在正任防禦使之上(四朝志/)中興以後主管¶
　侍衞馬軍司一員幹辦公事準備差遣㸃檢醫藥飯¶
　食常出戍建康¶
歩軍司都指揮使副指揮使都虞候掌歩軍諸指揮之¶
　名籍凡統制訓練畨衞戍守遷補賞罰皆總其政令¶
　侍衞扈從及大禮宿衞如殿前司政和四年詔以歩¶
　軍都指揮使副都指揮使在正任觀察使之上都虞¶
<pb:KR3k0029_WYG_078-19a>¶
　候在正任防禦使之上(四朝志/)中興以来主管侍衞¶
　歩軍司一員幹辨公事準備差遣㸃檢醫藥飯食¶
　　　閤職¶
知閤門事宋朝横班有内客省使¶
　　崇政殿受朝而升東階侍立掌四方進奉及四夷¶
　　朝貢牧伯朝覲酒饌饔餼宰相近臣禁衞將校節¶
　　儀諸州進奉使賜物回詔之事¶
　引進使四方館使¶
<pb:KR3k0029_WYG_078-19b>¶
　　唐四方館以通事舍人判𨽻中書省石晉始有為¶
　　卿監専判館者宋朝初以檢校官判館淳熈四年¶
　　改置使名掌文武官正謝辭國忌賜香諸道月旦¶
　　正至章表郊祀朝畨官貢舉人進奉使京官致仕¶
　　官道釋父老陪位之事(㑹要/)¶
　東上閤門使西上閤門使¶
　　凡取禀㫖命供奉乗輿朝㑹游宴及賛導三公羣¶
　　臣蕃國朝見辭謝糾彈失儀之事使副専之舍人¶
<pb:KR3k0029_WYG_078-20a>¶
　　以下但通班賛唱而已(㑹要/)¶
　其供職于内者多用國戚世族號為華要禮均侍從¶
　政和官制横班使副之名既改為大夫而其職任則¶
　命内外官知焉(職畧/)其後所除總名知閤門事仍兼¶
　客省四方館之職焉紹興三年詔客省四方館並𨽻¶
　臺察¶
　　先是御史䑓六察所𨽻官司有因一時申明免𨽻¶
　　䑓察去處至是殿中侍御史常同乞依舊制施行¶
<pb:KR3k0029_WYG_078-20b>¶
　　所貴百司庶務有所按察不敢違戾故也(中興㑹/)¶
　　(要/)¶
　四年詔依祖宗舊制𨽻中書省不𨽻臺察(中興㑹要/)¶
　　五年詔右武大夫以上並稱知閤門事兼客省四¶
　方館事若官未至右武大夫者即稱同知同兼序在¶
　知閤門之下(同上/)¶
同知閤門事宋朝東西上閤門副使雖無定員然選任¶
　不及踈逺而所置常少於正使之數政和官制以左¶
<pb:KR3k0029_WYG_078-21a>¶
　武右武郎易二閤副使而閤門事乃命横行知焉則¶
　同知之職乃昔時之所謂副使也(職畧/)¶
閤門宣賛舍人故事閤門無通事舍人而通事舍人沿¶
　唐制自𨽻中書省如抽赴閤門並稱閤門祗候其後¶
　直授閤門通事舍人非舊制也天禧中除閤門字政¶
　和六年改為宣賛舍人¶
　　政和六年御筆閤門通事舍人名稱鄙俗可改為¶
　　宣賛舍人詔㫖¶
<pb:KR3k0029_WYG_078-21b>¶
閤門祗候國朝舊以閤門通事舍人閤門祗候二等謂¶
　之閤職盖武臣之清選也¶
　　閤門通事舍人閤門祗候二等比舘職清流為進¶
　　取之基非熟於朝儀不在此選又有㸔班祗候以¶
　　命世家新進及擢閤門㸃檢使臣為之而㸃檢官¶
　　乃知班使之長者二年無過遂改看班政和間改¶
　　通事作宣賛且不復選人才而濫處不知其數人¶
　　不以為貴也(官制舊典/)¶
<pb:KR3k0029_WYG_078-22a>¶
　舊止三五員¶
　　天禧初上與輔臣語及減吏員向敏中因進言曰¶
　　太祖太宗朝閤門祗候不過三五員宣導賛謁而¶
　　已今踰數百而除授未已上曰此盖相承為例當¶
　　漸省之¶
　熈寜四年閤門請擇武臣子弟六人前後殿日祗應¶
　以閤門看班祗候為名候五年熟識儀數乃除閤門¶
　祗候¶
<pb:KR3k0029_WYG_078-22b>¶
閤門舍人乾道中孝宗初置¶
　　慶元告詞云我朝重閤門之職乾道置舍人之員¶
　　　帶御器械¶
帶御器械宋初以来嘗選三班以上武幹親信者佩櫜¶
　鞬御劔或以内臣為之(㑹要/)初是職止名御帶咸平¶
　元年改為帶御器械景祐二年詔自今無得過六人¶
　慶厯元年詔遇闕員以歴邊任有功者補之舊制外¶
　任帶御器械過闕朝見不宿衞熈寜六年向寶移真¶
<pb:KR3k0029_WYG_078-23a>¶
　定府路總管過京師特命宿直(並㑹要/)中興因仍¶
　　　四箱¶
　　　捧日天武四廂都指揮使　龍神衞四廂都指¶
　　　揮使¶
四廂捧日舊曰日騎天武舊曰控鶴¶
宋朝太平興國三年詔改控鶴曰天武雍熈四年改殿¶
　前司日騎曰集日龍衞舊曰龍㨗神衞舊曰虎㨗太¶
　平興國二年詔改龍捷曰龍衛虎捷曰神衛皆以美¶
<pb:KR3k0029_WYG_078-23b>¶
　名易禁軍之舊號也上四軍¶
　　殿前司捧日天武馬軍司龍衞歩虎司神衞謂之¶
　　上四軍各有左右廂廂各三軍(東齋記事/)¶
　　　環衛宫¶
環衞官宋朝六軍諸衞有左右金吾衞上將軍¶
　　秦曰中尉漢武改曰執金吾隋曰侯衞所領軍事¶
　　名佽飛唐龍朔改左右金吾衞正三品掌宫中及禁¶
　　城晝夜廵警之法以執禦非違漢官宰尹曰吾禦¶
<pb:KR3k0029_WYG_078-24a>¶
　　也常執金革以禦非常緹騎二百人輿馬導從充¶
　　滿於路世祖歎曰仕宦當作執金吾也¶
　左右衞上將軍¶
　　晉武帝分中衞將軍為左右衞各大將軍一人銀¶
　　章青綬隋改置左右衞為左右翊衞唐武徳中更¶
　　曰左右衞府龍朔中省府字¶
　左右驍衞將軍¶
　　漢武以李廣為驍騎將軍後省之光武改屯騎為¶
<pb:KR3k0029_WYG_078-24b>¶
　　驍騎晉文立晉䑓以為宿衞官至隋煬帝改左右¶
　　備身為左右驍衞所領名豹騎唐置驍騎府龍朔¶
　　去府字光宅改左右武威衞神龍復舊¶
　武舊衞上將軍¶
　　魏武為丞相有武衞營隋探其名置左右武衞府¶
　　有大將軍光宅改左右鷹揚衞龍朔復舊¶
　屯衞上將軍¶
　　隋煬帝置左右屯衞唐龍朔改為威衞光宅改為¶
<pb:KR3k0029_WYG_078-25a>¶
　　左右豹韜衞¶
　領軍衞上將軍¶
　　魏武為丞相始置中領軍魏文又置領軍晉因之¶
　　品第三金章紫綬宋齊領軍掌内禁兵唐别置領¶
　　軍衞大將軍龍朔改威衞咸亨復舊¶
　監門衞上將軍¶
　　漢魏以来城門校尉之職也隋置左右監門府將¶
　　軍煬帝改府字為衞唐置大將軍龍朔改為監衞¶
<pb:KR3k0029_WYG_078-25b>¶
　千牛衞上將軍¶
　　後魏有千牛衞備身本掌乗輿御刀盖取庖丁為¶
　　恵文君觧數十牛而刃若發硎此刀可以備身因¶
　　以名官隋左右府領千牛備身唐改為左右千牛¶
　　府龍朔改為奉宸衞神龍改為千牛衛¶
　諸衞大將軍諸衞將軍並為環衞官無定員皆命宗¶
　室為之乃武臣之贈典大將軍以下又為武臣責降¶
　散官政和中改武臣官制而環衞如故盖雖有四十¶
<pb:KR3k0029_WYG_078-26a>¶
　八階别無所領故也(四朝志/)靖康元年用御史中丞¶
　陳過庭言請遵藝祖開寳初罷諸節度使歸環衞故¶
　事於是節度使錢景臻等並為左右金吾衞上將軍¶
　(四朝志/)又崇寜四年傚古脩立三衞官有郎一員中¶
　郎為之二文武各一員博士二主簿一親衞府有郎¶
　有中郎以后妃嬪御之家有服親及翰林學士并管¶
　庫正任觀察使以上子孫充勲衞府有郎有中郎以¶
　勲臣之世賢徳之後有服親大中大夫以上及正任¶
<pb:KR3k0029_WYG_078-26b>¶
　團練使遥郡觀察使以上子孫充翊衞府有郎有中¶
　郎以卿監正任刺史遥郡團練使以上並以親兄弟¶
　子孫試充三衞郎治其府之事率屬日直于殿陛長¶
　在左立起居郎之前二分左右文東武西立都承㫖¶
　之後親衞立於殿上勲衞立於朶殿翊衞立於兩階¶
　衞士之前中興久不除授¶
　孝宗隆興詔學士院討論環衞官制度欲參酌祖宗¶
　時及唐太宗制度¶
<pb:KR3k0029_WYG_078-27a>¶
　　詔曰朕惟祖宗選用將帥以崇武節外建方鎮内¶
　　列環尹品式備具近来環衞久不除授非所以儲¶
　　材而均任也可依舊制應以才畧聞堪任將帥及¶
　　久勤軍事暫歸休佚之人並為環衞官更不換授¶
　　並令兼領¶
　如節度使則領左右金吾衞上將軍承宣使則領左¶
　右衞上將軍在内則兼帶在外則不帶以十員為額¶
　朝參侍殿並依御帶體例宗室不在此制仍不差戚¶
<pb:KR3k0029_WYG_078-27b>¶
　里及非戰功人除改差主兵官合不領環衞如皇城¶
　司帶御器械之類仍許兼領¶
　¶
　¶
　¶
　¶
　¶
　羣書考索後集卷十二¶
