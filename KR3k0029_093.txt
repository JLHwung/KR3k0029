# -*- mode: mandoku-view; -*-
#+TITLE: 群書考索
#+DATE: 2015-08-24 23:30:54.268079
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷二十七
<pb:KR3k0029_WYG_093-1a>¶
欽定四庫全書¶
　羣書考索後集卷二十七¶
　　　　　　　　　　　　宋　章如愚　編¶
　　士門¶
　　　學制類¶
　宋朝神宗熙寧元年正月壬寅詔太學増置外舍生¶
　百員初太學置内舍生二百員官為給食至是員足¶
　逺方之士待次而入者蓋百餘人諫官滕甫劉庠並¶
<pb:KR3k0029_WYG_093-1b>¶
　以為言故有是詔(新記書增太學生/百人舊記不書)熙寧元年五月¶
　羣臣凖詔議學校貢舉多欲變改舊法獨殿中丞直¶
　史館判官吿院蘇軾奏曰得人之道在於知人知人¶
　之法在於責實使君相有知人之才朝廷無責實之¶
　政則公卿侍從常慮無人况學校貢舉乎雖復古之¶
　制臣以為不足矣臣願陛下明敕有司試之以法言¶
　取之以實學通經術者雖樸不廢稍渉浮誕者雖工¶
　必黜則風俗稍厚學術近正庶幾忠實之士不至蹈¶
<pb:KR3k0029_WYG_093-2a>¶
　衰季之風則天下幸甚上得軾議喜曰吾固疑此得¶
　軾議釋然矣(長/編)○熙寧元年五月知制誥宋敏求因¶
　轉對上言州縣有學舍而無學官四方之士輕去鄉¶
　里者以求師也請州置學官三嵗以下務得士三百¶
　人今請二百人試詩賦論䇿糊名通考之如舊其百¶
　人請如赦文令州郡論薦轉運使審覈之太學生則¶
　委判國子監官至御試隨其所學而試之學有師故¶
　士不輕去鄉里隨其所學而試之則文辭經藝行實¶
<pb:KR3k0029_WYG_093-2b>¶
　之人皆無遺也其後官不數變易太學建三舍命舉¶
　人以官州置學官三路取百人多敏求發之也○熙¶
　寧四年十二月辛亥詔每嵗加賜國子監錢四千緡¶
　以增置學官生員用度不足故也○熙寧五年八月¶
　辛夘國子監外舍生以七百人為額日給食嵗賜萬¶
　緡戊戌詔賜懐州州學牧馬草地十頃○熙寧五年¶
　八月戊戌賜太學生葉適進士及第為試校書郎睦¶
　州推官鄆州州學教授適處州人管勾國子監張¶
<pb:KR3k0029_WYG_093-3a>¶
　琥等言適累試優等也○熙寧六年三月丙辰詔諸¶
　路學官委中書選京官朝官選人或舉充又詔諸路¶
　擇舉人最多州軍依五路法各置教授一員委國子¶
　監詢考通經品官及新及第出身進士可為諸路學¶
　官即具所著詞業以聞○熙寧十年二月戊子詔以¶
　光州固始縣户絶田賜國子監贍生員太學西門修¶
　築射圃聽諸生遇假日習射並從管勾國子監黄履¶
　請也○元豐二年五月戊辰朔上批太學外舍生檀¶
<pb:KR3k0029_WYG_093-3b>¶
　宗益上書所論完整學事頗有條理疑其應務之材¶
　在所司試判國子監李定嘗保奏自入學無殿罰同¶
　齋諸生稱其素行無缺可試校書郎充太學録○元¶
　豐二年八月丁巳詔益太學生員舍為八十齋每齋¶
　屋五間命入内東頭供奉官宋明臣管勾修展○元¶
　豐二年十二月乙巳御史中丞李定等言竊以取士¶
　兼察行藝則是古者鄉里之選蓋藝可以一日而校¶
　行則非歴嵗月不可攷今酌周官書考賓興之意為¶
<pb:KR3k0029_WYG_093-4a>¶
　太學三舍選察升補之法上國子監敕式令并學令¶
　凡百四十條詔行之法太學生檀宗益上書言太學¶
　教養之䇿有七一尊講官二重正録三正三舍四擇¶
　長諭五增小學六嚴責罰七崇司業上覽其言以為¶
　可行命定與畢仲衍蔡京范鏜張璪同立法至是上¶
　之太學置齋舍八十齋容三十人外舍生二千四舍¶
　生百總二千四百生員入學本貫若州給文據試而¶
　後入月一私試嵗一公試補内舍生間嵗又一試補¶
<pb:KR3k0029_WYG_093-4b>¶
　上舍生封彌謄録如貢舉法而上舍則學官不與考¶
　校諸齋月書學生行藝以帥教不戾規矩為行治經¶
　程文合格為藝齋長諭學録正直講主判官以次考¶
　察籍記公試外舍生入第一第二等㕘以所書行藝¶
　預籍者外内舍内舍生試入優平二等㕘以行藝升¶
　上舍分三等俱優為上一優一平為中俱平若一優¶
　一否為下上等命以官中等免禮部試下等免解以¶
　升補人行藝進退計人數多寡為學官之賞罰緣外¶
<pb:KR3k0029_WYG_093-5a>¶
　舍為姦者論如違制律不用去官赦原學正増為五¶
　人學録増為十人學録㕘以學生為之○元豐三年¶
　正月辛巳詔改國子監直講為太學博士每經二人¶
　○元豐三年正月癸未増國子監嵗賜錢萬五千緡¶
　以國子監言嵗費錢三萬七千緡而所入纔二萬三¶
　千緡也○元豐三年四月辛酉増國子監嵗賜錢六¶
　十緡初給外舍生食人月為錢八百五十至是増至¶
　千一百故也○元豐三年五月乙丑編修學制所言¶
<pb:KR3k0029_WYG_093-5b>¶
　奉㫖立勢要及國子監生太學官親屬許不以鄉貫¶
　就開封應舉之法臣等㸔詳監以國子為名而無國¶
　子教養之實恐未稱朝廷建學育士之意乞應清要¶
　官親戚並令入監聴讀以二百人為額解發毋過四¶
　十人從之¶
　哲宗元祐元年十月乙未有詔齊盧宿常䖍穎同懐¶
　州各置教授一員○元祐元年十月癸丑劉摰言國¶
　子司業黄隱學不足以教人行不足以服衆又言故¶
<pb:KR3k0029_WYG_093-6a>¶
　相王安石訓經㫖視諸儒義説得聖人之意為多故¶
　先帝以其書立之於學以啓迪多士而安石晚年溺¶
　於字説釋典是以近制禁學者毋習此二字而已至¶
　其所頒經義蓋與先儒之說並行而兼存未嘗禁也¶
　隱猥見安石政事多已更改輒爾妄意迎合傳意因¶
　欲廢安石之學每見生員試卷引用隱輒排斥其説¶
　○元祐元年十月癸丑吕陶言太學者教化之淵源¶
　所以風勸四方而示之表則一有不令何以誨人黄¶
<pb:KR3k0029_WYG_093-6b>¶
　𨼆素寡問學薄於操行且經義之説蓋無古今新舊¶
　惟貴其當先儒之傳注既未全是王氏之解亦未必¶
　盡非隱亦能誦記安石新義推尊而信嚮之久矣一¶
　旦聞朝廷欲議科舉則諷諭太學諸生凡程文字不¶
　可復從王氏新義或引用者類多黜降諸生亦聞安¶
　石之死而欲設齋致奠以伸師資之報者𨼆輒形忿¶
　怒將繩以率斂之法此尤可鄙也○元祐元年十月¶
　癸丑上官均言黄𨼆自官庠序將及一年考其行則¶
<pb:KR3k0029_WYG_093-7a>¶
　倨傲自任傾邪無常論其學則暗於經術不燭義理¶
　興建三舎以来學規弛廢取舎失平未有如今日者¶
　也願陛下博採公論早行罷免以副衆心訖不行¶
　元祐二年七月丁巳詔内外學官遷年三十以上歴¶
　任人充從御史中丞胡宗愈請也¶
　　學官自罷試多出近臣論薦宗愈言學者初中科¶
　　遽專師席請擇長才嘗歴任者充選(本傳/)¶
　元祐五年十二月丙午岑象言近嵗太學諸生無叩¶
<pb:KR3k0029_WYG_093-7b>¶
　問師資之益學官不以訓導為己任祕書省則多務¶
　燕閒少親讎校請立訓導之法定校讐之課及聞太¶
　學補試伺察不嚴有假手之弊詔令禮部祕書省長¶
　貳詳度以聞○元祐六年八月戊子朔知開封府范¶
　百禄轉對言三事其一曰太祖建隆元年正月是嵗¶
　二月四年四月太宗端拱元年八月淳化五年十一¶
　月真宗咸平二年七月皆幸國子監仁宗天聖二年¶
　八月己卯幸國子監謁文宣王召從臣升講堂令直¶
<pb:KR3k0029_WYG_093-8a>¶
　講馬龜符説論語一篇賜龜符三品服伏望陛下詔¶
　有司檢舉祖宗視學故事以待萬機之暇而賜臨觀¶
　焉今所陳幸太學可以美文明之化○紹聖元年五¶
　月辛亥詔内外學官非制科進士出身及上舍生入¶
　官者並罷○紹聖元年五月甲寅三省言學官已立¶
　試法耀洪吉饒潭䕫利廣桂䖍泉等州教授見係吏¶
　部差人詔自今三省選差¶
　徽宗崇寧三年十一月甲戌幸太學遂幸辟雍詔國¶
<pb:KR3k0029_WYG_093-8b>¶
　子司業吳絪蔣静各進官一等面賜三品服博士正¶
　録滿三考改合入官未滿三考人循兩資學生鄭南¶
　等十有六人授官餘免省試免文解恩賜有差¶
　　詔㫖大觀二年正月一日有御製辟雍記今附此¶
　　崇寧元年八月二十二日甲戌議建外學十月十¶
　　七日戊辰初建辟雍御製辟雍記鄉舉里選之法¶
　　掃蕩而士累於科舉學不為己舎本趨末道聽塗¶
　　說以應有司之求僥倖一日行不考素賢愚雜揉¶
<pb:KR3k0029_WYG_093-9a>¶
　　俾之從政不見大全鮮亷寡恥無不為己歴嵗千¶
　　百有為之君雖絶俗髙見其設施注措終不能髣¶
　　髴前古習尚卑陋市利之徒學非先王故也因誤¶
　　承陋久莫能革惟我神考稽若古昔訓釋經義興¶
　　置學校崇建師儒天下之士靡然向風始棄聲律¶
　　雕篆之技遊意於道徳性命之理矣朕奉承先志¶
　　追而述之罷廢科舉増教導之官即國郊之南度¶
　　地相方建立黌舎因先王禮以制之樂以和之之¶
<pb:KR3k0029_WYG_093-9b>¶
　　意命之曰辟雍外圓内方為屋一千八百七十二¶
　　楹以居天下貢士首善於京又潤色熙豐之成法¶
　　月書季考覈其行能待以嵗月士無苟得苟失之¶
　　患推三舎法施於天下由外舎升於内舎内舎升¶
　　於上舎由縣之上升於州由州之上升於辟雍由¶
　　辟雍以登於太學司成率其屬稽其籍考其成升¶
　　其尤者命之以官三年大比䇿以當世之務别其¶
　　等差唱第於廷釋褐而任使之教養之政覃及蠻¶
<pb:KR3k0029_WYG_093-10a>¶
　　貊絃歌之聲達於萬里父詔其子兄吿其弟相率¶
　　以善曾不踰嵗咸以行實聞於朝廷載在仕版已¶
　　踰千計非祖功宗徳休養平治何以臻此昔鄭人¶
　　毁鄉校詩人序而刺之曰亂世則學校不修如今¶
　　天下被教養之惠凡一十一萬餘人為屋以居之¶
　　凡萬一千餘楹計其所費錢二百四十一萬餘貫¶
　　穀五十五萬餘石庠序之盛多士濟濟視古無愧¶
　　矣朕歴觀在昔教化成人倫明習俗美至於成人¶
<pb:KR3k0029_WYG_093-10b>¶
　　有徳小子有造蓋上有立道興教之辭下有㤀利¶
　　守義之士維持固結卜世三十卜年八百其遺波¶
　　餘澤及於後世猶有存者則學校之數治道之首¶
　　垂世之法無以過也文王作周其詩曰於論鼓鐘¶
　　於樂辟雍武王能廣文王之聲其詩曰鎬京辟廱¶
　　自西自東自南自北無思不服蓋武王能廣文王¶
　　以善養人施之天下而天下服也朕克紹先烈於¶
　　今其庶幾乎大觀二年正月朔日記(長編/)¶
<pb:KR3k0029_WYG_093-11a>¶
　崇寧四年正月丁丑詔諸路州軍專置學事按差手¶
　分一名從通判鄭州曹滋奏請也○崇寧四年正月¶
　甲午江西提舉學事司言考上舎有地逺而學生少¶
　者難於差官乞併撫筠建昌於洪䖍袁南安臨江吉¶
　試畢具合格人報逐州學㕘定升貢從之○崇寧四¶
　年始行三舎之法建辟雍之學又慮山林之士不能¶
　月書季考以遊庠序於是又設科塲○崇寧四年閏¶
　二月乙酉詔辟雍以待四方貢士在國之郊太學教¶
<pb:KR3k0029_WYG_093-11b>¶
　養上舎生在王城之内内外既殊而髙下未倫辟雍¶
　有司成在侍郎之次國子有祭酒司業列於卿少¶
　而已事體不順合行釐正改辟雍司成為太學司成¶
　總國子監及内外學事凡學之事皆許專達(長/編)○崇¶
　寧四年四月甲申増立辟雍國子監等官謁禁(長/編)○¶
　崇寧四年六月己夘詔在京釐務官本家有服異居¶
　大功以上觀聽充國子生見在太學者依此改正内¶
　曾隨侍入州學者通理月日從司成薛昂請也(長/編)○¶
<pb:KR3k0029_WYG_093-12a>¶
　大觀元年二月乙丑御筆以學校三舎陞貢次第著¶
　為令編通用令刪之首諸士自縣學教養陞之州學¶
　州學教養分為三舎自外舍升為内舍自内舎升為¶
　上舎自上舎貢之辟雍自辟雍登太學俟殿試命以¶
　官(長/編)○大觀元年三月甲辰詔有官人與貢士同試¶
　合格者上等升二等差遣仍賜上舍出身文學優者¶
　取㫖推恩中等赴殿試(長/編)○大觀元年六月癸酉御¶
　崇政殿引見上舎生李邦彦等二十六人孝悌進士¶
<pb:KR3k0029_WYG_093-12b>¶
　三人賜上舎及第釋褐以邦彦為承事郎辟雍博士¶
　(長/編)○大觀元年閏十月乙未興三舎(長/編)○大觀元年¶
　十二月壬午御筆八行八刑之士所在皆得以名聞¶
　不限在學不在學令學制局申明行下從提舉福建¶
　路學事陳汝錫奏請也(長/編)○大觀四年八月己夘詔¶
　䇿士於庭諏以世務深惟神考盛徳美意所宜遵承¶
　比閱學制貢士入上等者引見釋褐止以有㕘校而¶
　不復庭䇿豈神考之志哉自今入上等者與中等並¶
<pb:KR3k0029_WYG_093-13a>¶
　留太學以俟殿試其上等人遇取名取㫖○政和三¶
　年四月甲申宣義郎黄冠言竊謂成周之時有所謂¶
　選士有所謂俊士有所謂造士先王之命名不同如¶
　此而後世則不論其人之成才與未成才不辨士之¶
　預貢與不預貢而均謂之秀才則名之不正可知矣¶
　欲令天下士自鄉而升之縣學自縣而升之州學則¶
　通謂之選士可也其稱則曰外舎生及其才向於成¶
　而升之内舎則謂之俊士其自稱則曰内舍生又其¶
<pb:KR3k0029_WYG_093-13b>¶
　才之已成而貢之辟雍然後謂之貢士焉其自稱也¶
　亦以是而已若然愚智處宜賢不肖襲情世之商賈¶
　工岐巫醫卜筮假進士之名而稱秀才者固不待禁¶
　而止矣從之(長/編)○政和三年五月乙酉臣僚言陛下¶
　著為舎法革千載科舉之弊進士固已罷去今賜承¶
　議郎徐禋進士出身顯於名實未正乞改賜同上舎¶
　出身從之(長/編)○政和六年三月癸丑御崇政殿賜太¶
　學上舎饒州臧瑀等十一人并宗子學及太醫學上¶
<pb:KR3k0029_WYG_093-14a>¶
　舎二十四人及第出身同出身並釋褐(長/編)○政和六¶
　年八月己巳臣僚言乞降徳音詔中外師儒之官取¶
　程較文藝大槩以熙豐為標凖體制各隨所長務得¶
　通經篤學之士黜浮偽剽竊之文庶得真材實能以¶
　待朝廷之用詔劄下太學國子監辟雍(長/編)○政和七¶
　年三月戊午賜進士永興軍景徹等一十三人上舎¶
　及第出身釋褐(長/編)○政和七年六月癸亥前提舉永¶
　興路軍學事郭民贍奏乞將外任官隨行親内舎生¶
<pb:KR3k0029_WYG_093-14b>¶
　遇所在州軍不係試上舎年即依單經人法於學事¶
　司附試從之(長/編)○宣和三年二月乙酉詔罷天下三¶
　舎太學以三舎考選開封府及諸路以科舉取士州¶
　縣未行三舎以前應置學官及養士去處國子監太¶
　學官吏並依元豐舊制辟雍官屬及宗學并諸路提¶
　舉學事管勾文字官並罷(長/編)○宣和三年三月辛酉¶
　臣僚上言自三舎法行係籍學生並免差科以是兼¶
　并上戸之家皆遣子弟入學非人人俊彦也徃徃以¶
<pb:KR3k0029_WYG_093-15a>¶
　厚科假手濫處庠序其中下之戸差科倍増老幼旁¶
　午於州縣力不能給或至逃亡今舎法既罷乞不許¶
　更免差科從之(實/録)○宣和四年三月辛酉幸太學酌¶
　獻文宣王御敦化堂令國子祭酒韋壽隆講書無逸¶
　司業權邦彦講詩下武百官諸生並賜茶又幸精㣲¶
　造十二齋命開府儀同三司梁師成總領重葺齋舎¶
　詔曰朕惟神宗皇帝稽古恢儒訓迪天下眷成周大¶
　比之法實寓六卿迺闢成均肇行舎選褒制訂議積¶
<pb:KR3k0029_WYG_093-15b>¶
　年於兹陳紀立經是為可繼異時議者乃欲推廣兹¶
　意咸暨四方緝為繁文譸張迂闊而翫嵗掲日終莫¶
　能行士困躓道塗牽攣較試仰事俯育咸咈其心致¶
　操行溺於囂浮藝文襲於剽○去古益逺朕甚憫之¶
　屬者祗紹詒謀一遵前烈惟克果斷自朕心遹觀厥¶
　成萬世無斁爰飭庶役增建大成命駕来臨式示延¶
　佇爾其敏修厥徳日就月將用副朕樂育之誠以章¶
　先帝洪業休徳無窮之聞惟爾與焉亶兹在庭其體¶
<pb:KR3k0029_WYG_093-16a>¶
　至意御製宣聖賛曰厥初生民自天有造百世之師¶
　立人之道有彛布倫垂世設教爰集大成千古允蹈¶
　乃嚴斯學乃新斯宫瞻彼徳容云孰不宗詔國子祭¶
　酒韋壽隆為給事中秘書少監翁彦深為國子祭酒¶
　國子司業詹乂為中書舍人權邦彦為左司員外郎¶
　學官増秩一等三舎生釋褐免省試免解賜帛有差¶
　學生孔端朝先聖四十八代孫賜上舎(長編/)¶
　髙宗紹興十二年十一月辛夘初言者屢請復太學¶
<pb:KR3k0029_WYG_093-16b>¶
　以養人材上以戎事未暇至是上謂宰執曰太學教¶
　化之原宜復祖宗舊法程克俊曰東晉設學於鼎沸¶
　之中今兵息矣興學正其時也秦檜曰久有此議今¶
　當舉行之○紹興十二年十一月己亥始詔立太學¶
　養士既而合權以三百人為額仍復置祭酒司業博¶
　士正録等官○紹興十二年十二月辛未上曰太學¶
　師儒之官雖選經術當先徳行要使士子化之以厚¶
　風俗○紹興十三年七月壬申時國學新成補試生¶
<pb:KR3k0029_WYG_093-17a>¶
　員四方来者甚衆幾六千人丙子掲榜取徐驤等三¶
　百人(中興/紀事)○紹興十三年九月戊辰知建昌軍李長¶
　民言軍興以来學政中輟今和議既成儒風復振郡¶
　邑長貳宜兼學事以示偃武修文之意詔從之○紹¶
　興十三年十月己丑侍御史李文㑹論新除國子監¶
　丞石安慶輕儇無行丁酉上曰太學風化之本使此¶
　人充監官何以取重於士人詔即罷之(並中興/紀事)○紹¶
　興十三年十一月戊午時上所寫六經與論語孟子¶
<pb:KR3k0029_WYG_093-17b>¶
　之書皆畢檜因請刋石於國子監仍頒墨本賜諸路¶
　州學詔可○紹興十三年十二月辛夘新知永州熊¶
　彦詩上言欲依嘉祐治平故事補中監學生命祠給¶
　綾紙從之(並中興/紀事)○紹興十三年十二月癸巳上謂¶
　宰執曰學校者人才所自出人才須素養太宗置三¶
　館養天下之士至仁廟人才輩出為用秦檜曰國朝¶
　崇儒重道變故以来士人雖䧟敵者徃徃能守節乃¶
　教育之效也上曰然五代之季學校不修故無名節¶
<pb:KR3k0029_WYG_093-18a>¶
　今日若不興學校將来安得人才可用耶○紹興十¶
　四年二月庚辰詔太學養士三百人太少宜更増二¶
　百人(並中興/紀事)○紹興十五年三月戊寅上謂宰執曰¶
　朕觀古之太學有養士至二三千亦朝廷一盛事乃¶
　詔添養士一百人○紹興十六年正月戊寅時太學¶
　養士已七百人　戊子詔増為一千人○紹興十六¶
　年太學之初興也春補就試者五千人遂分數場有¶
　改名冒試至再三者秋七月辛未中丞何若言今秋¶
<pb:KR3k0029_WYG_093-18b>¶
　補人數又多乞於貢院引試上曰士人進取之弊一¶
　至於此所係甚大不可不革今日之所養則他日之¶
　所為可見也○紹興二十二年時有贍學公田多為¶
　權勢所占九月戊戌上謂宰執曰緣不度僧常住多¶
　有絶産令戸部撥以贍學○紹興二十六年三月壬¶
　子進呈太學生員稀少欲令禮部措置上曰學校人¶
　材所自出元祐間名臣最多實仁宗養育之有素也¶
　近来學校雖設而教育未至每以人材難得為患可¶
<pb:KR3k0029_WYG_093-19a>¶
　如所奏令有司條具以聞¶
　　臣等曰學校以教之王政之本也樂育人材菁莪¶
　　之義也士不素養而求一旦之用猶兵不素練而¶
　　責其一日之戰也太上皇帝興太學以養天下之¶
　　士慮其未廣又下増員之令譬之嘉穀種之力者¶
　　獲必豐養之至矣才難何慮哉(聖政/)¶
　紹興三十二年十一月甲午殿中侍御史張震奏論¶
　國子監已減正録二員不宜復置上曰館職學官祖¶
<pb:KR3k0029_WYG_093-19b>¶
　宗設此儲養人材朕欲待方来之秀不可定員(聖/政)○¶
　孝宗淳熙四年正月丙寅輔臣進呈紹興十四年幸¶
　學詔上曰今所降詔大意欲以崇尚風化勸厲諸生¶
　使知所趨向朕得詔中兩語當為君子之儒毋慕人¶
　爵之得龔茂良等奏大哉王言誠得體要當以聖語¶
　諭學士令載之詔書上可之上宣諭輔臣曰諸生有¶
　兩經幸學人宜並與補官龔茂良等奏前此該慶夀¶
　恩補官者聞可數人年老離學遂無所歸上曰如此¶
<pb:KR3k0029_WYG_093-20a>¶
　尤可憫於是詔作該慶夀赦太學生七十已補官人¶
　如願在學者聴(聖/政)○自此以後皆州縣學¶
　徽宗崇寧二年五月癸夘詔廣州漳州各添置教授¶
　一員(長/編)○崇寧二年六月丙辰詔縣學生不及二十¶
　人處計依州學例并附近大縣一處教養(長/編)○崇寧¶
　二年六月辛未給諸州州學印(長/編)○崇寧二年八月¶
　辛亥詔諸路縣學生見及一百五十人以上即以五¶
　十人為額以下即以四十人為額(長/編)○崇寧二年十¶
<pb:KR3k0029_WYG_093-20b>¶
　二月庚戌許諸州立學仍賜以國子監書從熙河都¶
　轉運司請也(長/編)○崇寧三年正月己丑詔諸路增縣¶
　學子弟員大縣五十人中縣四十人小縣三十人(長/編)¶
　○崇寧三年正月癸巳中書省勘㑹天下已置學養¶
　士士在學校月書嵗攷行藝純備方與入貢其選頗¶
　艱而科舉取一日之長人樂僥倖衆易以趨故異意¶
　與怠惰之人多憚於入學甚失朝廷教養之意詔五¶
　路學生在學一年方許取應餘路在學半年仍通縣¶
<pb:KR3k0029_WYG_093-21a>¶
　學月日即取應人衆而學校所養數少雖令在學半¶
　年其不在學之人尚多者仰學事司較量相度聞奏¶
　(長/編)○崇寧三年四月辛亥詔府界諸路提舉學事司¶
　契勘逐縣粮如有餘剰即許額外增養學生(長/編)○崇¶
　寧三年六月丙午江東路提舉學士司言諸州皆已¶
　置學唯廣徳軍附宣州今學者漸多乞自置學從之¶
　仍詔諸路州軍未曾置學處並置學○崇寧三年六¶
　月丁未詔諸州戸絶田並充贍學不許出賣從提舉¶
<pb:KR3k0029_WYG_093-21b>¶
　開封府常平事李晰等請也(長/編)○崇寧四年正月戊¶
　戌詔諸州學生増養及三百人以上置教授二員從¶
　權發遣蜀州張宗武奏請也○崇寧四年閏二月丁¶
　丑詔應州縣學職事人並先選州學三舎生補充其¶
　特奏名進士曾在太學試中上内舎者許依條差所¶
　有見充職事特奏名人如不曾在太學試中上内舍¶
　即罷(長/編)○崇寧四年三月壬子賜辟雍手詔許令諸¶
　州學立石從新提舉廣南東路常平陳杞奏請也(長/編)¶
<pb:KR3k0029_WYG_093-22a>¶
　○崇寧四年八月戊辰給事中鄭居中言諸州學士¶
　百人立上舎額五人即是學生二十人合補上舎一¶
　人今乞餘分五人已上者更取一人從之(長/編)○大觀¶
　元年五月戊戌學制局奏開封府申乞立府學貢士¶
　額今取到禮部狀開封府解額二百人崇寧分撥下¶
　項三十人留充土著人解額二十人入國子監充諸¶
　縣學生升國學解額餘人撥充諸州貢額又辟雍供¶
　到開封府學生二百九十三人一百六十三人諸縣¶
<pb:KR3k0029_WYG_093-22b>¶
　嵗升學生一百三人府學生一十三人直學所㑹到¶
　畿縣升到有校定學生臣等㸔詳辟雍供到即日開¶
　封府學生并諸縣嵗升學生止共有二百九十三人¶
　今若依己留土著三十人并撥入國子監充諸縣學¶
　生升國學解額共五十人立為貢士定額即慮太多¶
　今欲以實在府學生每十人聴貢一人零數亦貢一¶
　人至五十人止不足者闕之詔王畿庠序初建學者¶
　未廣若不立寛額以俟来者則人無向進之意可以¶
<pb:KR3k0029_WYG_093-23a>¶
　五十人為定額(長/編)○大觀元年六月庚午御筆令諸¶
　州學以御製八行(長/編)○大觀二年五月庚戌提舉京¶
　西南路學事路瑶言臣所領八州三十餘縣比諸路¶
　最為&KR0310;小管學舍乃至二千三百餘區教養生徒三¶
　千二百餘人贍學田業等嵗収錢斛六萬三千餘貫¶
　石竊計諸學舎生徒田業錢斛之數何翅數百萬此¶
　曠古所未有也乞詔有總㑹諸路州縣文武大小學¶
　生并學費所入所用實數具成圖冊上之御府副在¶
<pb:KR3k0029_WYG_093-23b>¶
　辟雍仍宣付史館從之(長/編)○大觀二年七月二十一¶
　日常州奉行學校推恩御筆手詔¶
　　詔曰學校興崇人材樂育法備令具勸懲已行深¶
　　慮有司失實尚有遺材傳不云乎進賢受上賞蔽¶
　　賢蒙顯戮閲前日賓興之數較其試中多寡惟常¶
　　州為衆茍依常格推恩非古人上賞之意其知州¶
　　教授特各轉一官(大詔/令)¶
　大觀二年八月二十二日京西南路提舉路瑶奏乞¶
<pb:KR3k0029_WYG_093-24a>¶
　學費所入所用載之圗籍御筆¶
　　禮部掌教養之事學校之興内外協力今已就緒¶
　　而養士之類舎宇之數費用之多寡田業之頃畝¶
　　載之圗籍掌在有司累年於兹廢闕不具失職為¶
　　甚可依所奏疾速施行(大詔/令)¶
　大觀二年九月乙丑詔諸路州學有閣藏書皆以經¶
　史為名方今舉八行以迪多士尊六經以黜百家更¶
　何足言應已置閣處可賜名曰稽古(長/編)○政和二年¶
<pb:KR3k0029_WYG_093-24b>¶
　五月丁夘新提舉秦鳳等路學士許轂言大觀新修¶
　諸路州縣學勑令頒行六年於兹諸路申明上煩訓¶
　諭教告者不可悉數乞詔有司特加㸔詳擇其可使¶
　通知鏤板頒行使良法美意人人易曉又乞以屏斥¶
　林伯達責降蔡嶷等事鏤板布之天下並從之(長/編)¶
　政和三年五月十六日學校御筆¶
　　鄉舉里選三代所以賓興賢能以善養人者也今¶
　　學校之興教養之令修明備具矣比来浸失本㫖¶
<pb:KR3k0029_WYG_093-25a>¶
　　至參以科舉罷廢縣學給食之法害令惑衆者非¶
　　一可並依大觀三年四月以前指揮其後降指揮¶
　　更不施行(大詔/令)¶
　政和五年八月十一日學校増員御筆¶
　　學校以善養人設師儒建黌宇備膳羞教天下士¶
　　十有三年道日益明士日益衆庶幾於古養士之¶
　　額尚循前數有司拘以定額士游學校外不被教¶
　　養於學者尚多有之則野有遺材矣諸路學校額¶
<pb:KR3k0029_WYG_093-25b>¶
　　及百人以上者三分增一分百人以下増一分之¶
　　半即陕西河北河東京東路學生數少者仰提舉¶
　　學事司具可與不可増及所増數聞奏(大詔/令)¶
　小學¶
　徽宗大觀二年正月三十日鄉村城市教導童稚令¶
　試義御筆¶
　　古者命之教然後學比聞上書及黨人聚徒立衆¶
　　教以邪説所習非正違理悖義其能一道徳同風¶
<pb:KR3k0029_WYG_093-26a>¶
　　俗乎除士子並合入所在學外自今應於鄉村城¶
　　市教導童稚令經州縣自陳赴所在學試義一道¶
　　文理不背義理者聴之上書及黨人不在此限違¶
　　者以違制論(大詔/令)¶
　政和四年二月己酉中書省言小學生已及千人貢¶
　士教諭止十人恐不能總領兼未有勸沮之法欲分¶
　為十齋増與月給俸錢兩貫不許受束脩從之○政¶
　和四年十一月壬辰國子博士李邁言伏覩三舎造¶
<pb:KR3k0029_WYG_093-26b>¶
　士肇自神考成於陛下邇者小學生樂就長育人材¶
　之本實始於此臣竊謂教化之行自内及外則此法¶
　不獨可施於首善之地固宜推而廣之使州郡小學¶
　遵傚新令分為三舎庶幾内外均一從之(並長/編)¶
　¶
　¶
　¶
　羣書考索後集卷二十七¶
