# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.109423
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 卷四十
<pb:KR3k0029_WYG_040-1a>¶
欽定四庫全書¶
　羣書考索卷四十　　　　宋　章如愚　撰¶
　　儀衞門¶
　　　鹵簿類¶
秦制大駕屬車八十一乗法駕半之左右分行其車皆¶
皂蓋赤裏木轓輜戈矛弮箙尚書御史所載最後一乗¶
懸豹尾豹尾以前爲省中¶
漢制乗輿大駕備車千乗騎萬匹屬車八十一乗公卿¶
<pb:KR3k0029_WYG_040-1b>¶
奉引太僕大將軍參乗祀天於甘泉用之¶
後漢明帝上原陵大喪並因前代爲大駕用八十一乗¶
祀天南郊則法駕用三十六乗河南尹執金吾雒陽令¶
奉引奉車郎御史侍中參乗前驅有九斿雲罕鳳皇車¶
闒㦸車皮軒車鸞旗車後有金鉦車黄鉞車黄門鼓車¶
黄門令校駕祀天南郊祀地明堂宗廟左省謂之小駕¶
每出太僕奉駕中常侍小黄門副尚書主者郎令史副¶
侍御史蘭臺令史副皆執注以督整車騎謂之䕶駕春¶
<pb:KR3k0029_WYG_040-2a>¶
秋上陵尤省於小駕直事尚書一人從¶
晉制大駕鹵簿先象車鼓吹一部十三人中道次静屋¶
令駕一中道或道候二人駕一分左右次洛陽尉二人¶
騎分左右次洛陽亭院長九人赤車駕一分三道鼓吹¶
正二人引次洛陽令皂車駕一中道次河南中部掾中¶
道河橋掾在左功曹史在右並駕一次河南尹駕駟㦸¶
吏六人次河南主簿駕一中道次河南主記駕一中道¶
次司𨽻部河南從事中道都部從事居左别駕從事居¶
<pb:KR3k0029_WYG_040-2b>¶
右並駕一次司𨽻校尉駕三㦸吏六人次司𨽻主簿駕¶
一中道次司𨽻主記駕一中道次廷尉明法掾中道五¶
官掾居左功曹史居右並駕一次廷尉駕駟㦸吏六人¶
次廷尉主簿主記駕一在左太僕引從如廷尉在中宗¶
正引從如廷尉在右次太常駕駟㦸中道吏六人太常¶
外部掾居左五官掾功曹吏居右並駕一次光祿引從¶
中道太常主記居左衞尉居右並駕一次太尉外督令¶
史駕一中道次東西捕賊倉户等曹屬駕一列從次太¶
<pb:KR3k0029_WYG_040-3a>¶
尉駕駟中道太尉主簿舎人各一人祭酒二人並駕一¶
在左右次司徒引從駕駟中道次司空引從駕駟中道¶
三公騎令史㦸各八人鼓吹各一部七人次中䕶軍中¶
道駕駟鹵簿左右各二行㦸楯在外弓矢在内鼓吹一¶
部七人次步兵校尉在左長水校尉在右並駕一鹵簿¶
左右二行㦸楯在外刀楯在内鼓吹各一部七人次驍¶
騎將軍在左游擊將軍在右並駕一皆鹵簿左右各二¶
行㦸楯在外刀楯在内鼓吹各一部七人騎隊五在左¶
<pb:KR3k0029_WYG_040-3b>¶
五在右隊各五匹命中督二人分領左右各有㦸吏二¶
人麾幢掲鼓在隊前次左將軍在左前將軍在右並駕¶
一皆鹵簿左右各二行㦸楯在外刀楯在内鼔吹各一¶
部七人次黄麾騎中道次黄門前部鼓吹左右各一部¶
十三人駕駟八校左右各四行外大㦸楯次九尺楯弓¶
矢弩並熊渠佽飛督領之次司南車駕駟中道䕶駕御¶
史騎夾左右次謁者僕射駕駟中道次御史中丞駕一¶
中道次武賁郎將騎中道次九遊車中道武剛車夾左¶
<pb:KR3k0029_WYG_040-4a>¶
右並駕駟次雲罕駕駟中道次闒㦸車駕駟中道長㦸¶
邪偃向後次皮軒車駕駟中道次鸞旗車中道建華車¶
分左右並駕駟次䕶駕尚書郎三人都官郎中道駕部¶
在左中兵在右並騎又有䕶駕尚書一人騎督攝前後¶
無常次相風中道次司馬督在前中道左右各司馬史¶
三人引仗左右各九尺楯弓矢弩次五時車左右有遮¶
列騎次典兵中郎中道督攝前却無常左殿中御史右¶
殿中監並騎次髙蓋中道左罩右罕次御史中道左右¶
<pb:KR3k0029_WYG_040-4b>¶
節郎各四人次華蓋中道次殿中司馬中道殿中都尉¶
在左殿中校尉在右左右各四行細楯一行在弩内又¶
殿中司馬一行殿中都尉一行殿中校尉一行次桐鼓¶
中道次金根車駕六馬中道太僕大將軍參左右又各¶
増三行爲九行司馬史九人引大㦸楯二行九尺楯一¶
行刃楯一行細弩一行細跡禽一行槌斧一行刀楯一¶
行連細楯殿中司馬都尉殿中校尉爲左右十三行金¶
根車建青斾斿十二左將軍騎右殿中將軍持鑿腦斧¶
<pb:KR3k0029_WYG_040-5a>¶
夾車車後衣書主職步徒六行合左右三十二行次曲¶
華蓋中道侍中騎常侍黄門侍郎並騎分左右次黄鉞¶
車駕一在左御麾騎在右次相風中道次中書監騎左¶
祕書監騎右次殿中御史騎左殿中監騎右次五牛旗¶
赤青在左黄在中白黒在右次大輦中道太官令丞在¶
左太醫令丞在右次青立車次青安車次赤立車次赤¶
安車次黄立車次黄安車次白立車次白安車次黒立¶
車次黒安車合十乗並駕駟建旗十二斿如其色立車¶
<pb:KR3k0029_WYG_040-5b>¶
正豎旗安車邪拖之次闒猪車駕駟中道無旗衣耕根¶
車駕駟中道赤旗十二斿熊渠督左佽飛督右次御軺¶
車次御衣車次御書車次御藥車並駕牛中道次尚書¶
令在左尚書僕射在右又尚書郎六人分左右並駕一¶
又治書侍御史二人分左右又侍御史二人分左右又¶
蘭臺令史分左右並騎次豹尾車駕一自豹尾車後而¶
鹵簿盡矣但以神弩二十張夾道至後部鼔吹其五張¶
神弩置一將左右各二將次輕車二十乗左右分駕次¶
<pb:KR3k0029_WYG_040-6a>¶
旒蘇馬六十匹次金鉞車駕三中道左右䕶駕尚書郎¶
并令史並騎各一人次金鉦車駕三中道左右䕶駕侍¶
御史并令史並騎各一人次黄門後部鼓吹左右各十¶
三人次卓鼓車駕牛二乗分左右次左大鴻臚外部掾¶
右五官掾功曹史並駕一次大鴻臚駕駟㦸吏六人次¶
大司農引從中道大鴻臚主簿主記右少府引從次三¶
卿並騎吏四人鈴下二人執馬鞭辟車六人執方扇羽¶
林十人朱衣次領軍將軍中道鹵簿左右各二行九尺¶
<pb:KR3k0029_WYG_040-6b>¶
楯在外弓矢在内鼓吹如䕶車次後軍將軍在左右軍¶
將軍在右各鹵簿鼓吹如左軍前後次越騎校尉在左¶
屯騎校尉在右各鹵簿鼓吹如步兵射聲次領䕶騎遊¶
軍校尉皆騎吏四人乗馬夾道都督兵曹各一人乗馬¶
在中騎將軍四人騎校鞉角金鼓鈴下信幡軍校並駕¶
一功曹史主簿並騎並從傘扇幢麾各一騎鼓吹一部¶
七騎次領䕶軍加大車斧五官掾騎從次騎十隊隊各¶
五十匹將一人持幢一人執鞉一人並騎在前督戰伯¶
<pb:KR3k0029_WYG_040-7a>¶
長各一人並騎在後郎簿十隊隊各五十人絳袍將一¶
人騎鞉各一人在前督戰伯長一人步在後騎皆持矟¶
次大㦸一隊九尺楯一隊刀楯一隊弓一隊弩一隊五¶
隊隊各五十人黒袴褶將一人騎校鞉角各一人步在¶
前督戰伯長各一人步在後金顔督將并領之其屬車¶
因後漢制¶
東晉屬車五乗而已加綠油幢朱絲絡青交路黄金塗¶
五朱輪轂猶素兩箱無金錦之飾其一車又是軺車舊¶
<pb:KR3k0029_WYG_040-7b>¶
儀天子所乗駕六元興中屬車唯九乗苻堅敗又得偽¶
車輦増爲十二乗¶
宋孝建中尚書令王宏議屬車起秦八十一及三十六¶
乗並不出經典自胡廣蔡邕傳說爾又是從官所乗非¶
常副車正數江左五乗則儉不中禮帝王文物旗旒皆¶
十二爲節今宜依禮十二乗爲制¶
後魏道武皇帝天興二年命禮官採古法制三駕鹵簿¶
一曰大駕設五輅建太常屬車八十一乗平城令代尹¶
<pb:KR3k0029_WYG_040-8a>¶
司𨽻校尉丞相奉引太尉陪乗太僕御從輕車介士千¶
乗萬騎魚麗鴈行前驅皮軒闒㦸芝蓋雲罕指南後殿¶
豹尾鳴笳唱上不作鼔吹軍戎大祠則設之二曰法駕¶
屬車三十六乗平城令代尹太尉奉引侍中陪乗奉車¶
都尉御巡狩小祠則設之三曰小駕屬車十二乗平城¶
令太僕奉引常侍陪乗奉車郎御遊宴離宫則設之天¶
賜二年初改大駕魚麗鴈行更爲方陣鹵簿列步騎内¶
外爲四重列標建旌通門建五色車旗各處其方諸王¶
<pb:KR3k0029_WYG_040-8b>¶
導從在中騎内公在幢内侯在步矟内子在刀楯内五¶
品朝臣夾列乗輿前兩箱官卑者先引王公侯子車旒¶
麾蓋信旛及散官禮服一皆絳黒¶
隋煬帝大業初復備八十一乗並加犢車紫通幰朱絲¶
絡黄金飾駕一牛在鹵簿中單行正道後帝嫌多大駕¶
減爲三十六乗法駕宜用十二小駕除之可也¶
唐大駕屬車十二乗大駕行幸則分前後施於鹵簿之¶
内若大陳設則分左右施於衞内其鹵簿制具開元禮¶
<pb:KR3k0029_WYG_040-9a>¶
宋國初將舉郊祀以五禮草創官籍散落始命有司考¶
制度惟得長興南郊鹵簿字圖校以今文頗有闊畧違¶
戾者翰林學士承㫖陶穀爲禮儀使建議鹵簿内金吾¶
將軍乃諸衞將軍導駕及押仗舊服紫衣請依開元禮¶
各服本色繡袍舊執仗軍士悉衣五色畫衣無有準式¶
請以五行相生爲次黒色先之青色次之赤黄白又次¶
之又増造五輅副車服殿中輦輿備用六引本品鹵簿¶
又増置旗名凡馬步儀仗共萬一千二百二十二人悉¶
<pb:KR3k0029_WYG_040-9b>¶
用禁軍舊用絹布采畫者悉以紵繡絁文代之乾徳四¶
年始作至開寶三年而畢明年郊祀始用之謂之繡衣¶
鹵簿軍衞羽儀自是浸盛大駕鹵簿自定通禮後彌有¶
増益禮容大備每大祀鹵簿使專掌定字圖排列儀仗¶
使糾督之大禮使及餘使同披閱致齋日巡仗凡車輅¶
太僕寺主之車輿傘扇御馬殿中省主之皂纛襮矟十¶
六引駕細仗角牙門金吾主之鐘漏司天臺主之鼓吹¶
太常鼓吹局主之器仗名物衣冠幰蓋錦繡等飾朝物¶
<pb:KR3k0029_WYG_040-10a>¶
法庫出焉甲弩弓箭兵器庫出焉總鹵簿大駕二萬六¶
十一人凡法駕減太常卿司徒兵部尚書白鷺車崇徳¶
車輦五副輅進賢車明逺車又減屬車餘並三分減一¶
鸞駕又減縣令州牧御史大夫指南車記里車鸞旗車¶
皮軒車象輅革輅木輅耕根車羊車鉞車豹尾車小輦¶
小輿餘並減半凡兵部黄麾仗用太常鼓吹部太僕寺¶
金玉輅殿中省大輦奉迎其制無定然減於鸞駕凡鹵¶
簿四等大駕法駕鸞駕黄麾仗大駕部郊祀耤田薦獻¶
<pb:KR3k0029_WYG_040-10b>¶
玉清昭應景靈用之法駕泰山汾隂行禮明堂大慶殿¶
恭謝用之鸞駕朝陵迎泰山天書東封西祀廟謁太清¶
宫奏告玉清昭應宫奉迎刻玉天書恭謝太廟皆用之¶
黄麾仗御樓車駕親征或省方還京迎禁中天書五岳¶
上冊建安軍迎奉聖像六朝上冊皆用之(法駕萬二千/)¶
(八十八人鸞駕舊二千人大中祥符五年閏十一月告/)¶
(太廟増至七千人大駕二萬六十一人六引開封令仗/)¶
(太常卿司徒御史大夫兵部尚書始於金吾纛矟/)¶
<pb:KR3k0029_WYG_040-11a>¶
繡衣鹵簿藝祖皇帝以上聖之姿受天眷命用肇我區¶
夏不譓者威賓服者懐武功既成文治斯廣躬郊禋正¶
會朝祲威盛容以次畢行惟是承五季搶攘之後鹵簿¶
雖設蹖駮爲甚易而新之兹惟其時於是制詔臣質臣¶
昭等正其繆盭參定典式已而禮儀使臣穀奏言金吾¶
諸衞將軍暨押仗導駕等官服皆以紫於禮未稱請按¶
開元禮咸用繡袍至若執仗之士舊服五色畫衣先後¶
靡倫無所準式請以黒爲先而青赤黄白以次分列用¶
<pb:KR3k0029_WYG_040-11b>¶
協五行相生之序逮有司以儀注來上帝御便殿陳而¶
閱之凡馬步儀仗總萬有一千二百二十有二人悉以¶
紵絁繡文代彩畫之服揚輝絢彩丕釐舊弊亹亹三代¶
兩漢之盛矣稽諸會要始造於乾徳之四年而告備於¶
開寶之三年越明年謁欵圓丘實始用之想夫䂍矟前¶
驅五輅増副里以鼓記南以車指雞翹豹尾夭矯婀娜¶
公卿執事前導後陪細仗大角壯其容幰蓋傘扇備其¶
飾耋老幼穉族觀聚歎向也目熟乎刀兵今乃窺文物¶
<pb:KR3k0029_WYG_040-12a>¶
旗常之美向也耳厭乎金鼓今乃聞鍚鸞和鈴之音皇¶
皇哉治世之鉅典華夏之偉觀也臣愚不肖靡所知識¶
然竊讀三朝寶訓而知藝祖恭儉之徳出於天資衣用¶
澣濯器御質素齋官無三服之獻織室罷纂組之工顧¶
於羽衞乃顯設藩飾如此得無意乎蓋躬節儉者帝王¶
之盛徳也備羽衞者國家之上儀也在漢孝文殿設書¶
囊之帷身以示朴爲先及其詔令則曰鸞旗在前屬車¶
在後儀物明盛尤可想於千載之下然則聖人所以奉¶
<pb:KR3k0029_WYG_040-12b>¶
巳與夫華國者固自殊轍此臣是以知藝祖之意有在¶
也列聖繼承制作益詳曰大駕曰法駕曰鸞駕曰黄麾¶
仗或施之躬郊或用之封祀或設之朝覲其多寡有差¶
其先後有序揆厥所先皆自繡衣啓之貽謀垂裕永永¶
無極肆皇帝陛下聰明文武紹復祖宗之大業偃戢干¶
戈蒐講縟儀典章制度燦然畢舉乃紹興十有三年築¶
壇南郊寅恭天地鹵簿之制實纂乾徳至於歳用癸亥¶
則視建隆初郊之歳若合符節夐觀簡冊未之攸聞蓋¶
<pb:KR3k0029_WYG_040-13a>¶
莫爲於前無以彰異時創業之功莫繼於後無以見今¶
日中興之治是不可以不特書也(周必大記/)¶
景徳鹵簿二年九月上封者言國家郊祀有期仗衞中¶
司天監十二神與行漏殿中有芳停鳳輦等舊制太重¶
望減製稍輕詔鹵簿使王欽若與内侍同詳閱修飾十¶
一月王欽若上三卷¶
天聖鹵簿六年十一月翰林學士宋緩等以郊祀攝太¶
僕卿侍玉輅上問儀物典故悉以對因命撰天聖鹵簿¶
<pb:KR3k0029_WYG_040-13b>¶
十卷上之其序云在太祖時易畫衣爲文繡在太宗時¶
詔詞臣侍圖飾儀衞寘在中祕其名數見於令式而先¶
後之次見於兵部其圖歴朝亦罕所損益上諭輔臣曰¶
比以舊記因循不存故命别撰之所引典故詳備可觀¶
乗輿常出入儀康定元年九月七日參知政事宋庠上¶
言車駕行幸自非郊廟大禮具陳鹵簿外其常日導從¶
惟前有駕頭擁扇繖而已其侍從及百官屬下於厮役¶
皆雜行道中步輦之後但以親事官百許人執撾以殿¶
<pb:KR3k0029_WYG_040-14a>¶
謂之禁衞諸班勁騎頗與乗輿相逺而士庶觀者率隨¶
扈從之人夾道馳走喧呼不禁非所謂旄頭先驅清道¶
後行之說且自黄帝以神功盛徳猶假師兵爲營衞則¶
防微禦變古今一體按漢魏有大駕小駕之儀至唐又¶
分殿中諸衞黄麾赤仗名數次第各有施設國朝承五¶
姓荒殘之弊事從簡畧儀衞寡薄欲望專委一二博學¶
近臣檢討前代儀注及鹵簿令以乗輿常時出入比之¶
三駕諸仗斟酌儀物増嚴條禁上以示尊極下以防未¶
<pb:KR3k0029_WYG_040-14b>¶
然詔太常禮院與兩制詳定遂合奏諸班直禁兵步騎¶
爲禁衞仍舊數復増清道馬百匹左右並騎百六十二¶
人文武官執政爲一重親從官三百人爲一重殿前指¶
揮使二百爲一重左右相對開二門臣僚起居並令中¶
道候起居於左右門出其諸色人止令牙門旗前道傍¶
起居不得便入禁衞也○應曰天下之分愈嚴由夫天¶
下之制愈備也愈備而愈嚴惟善反者爲能制其後古¶
之聖人其初爲是君臣也非以綦貴自私而居天下以¶
<pb:KR3k0029_WYG_040-15a>¶
綦賤也生而羣羣而欲欲而假物以爭也其勢必有所¶
聽於是戴吾而君之附吾而臣之蓋其不得不爾也夫¶
既君其身而天下且臣屬乎我矣不爲其分以閑其易¶
而杜其漸則僭且攘之患吾恐末如之何故居處服食¶
之際每每特異於天下天下亦安之於其分曰必聖人¶
而後可以食此必聖人而後可以服此必聖人而後可¶
以居此否則皆非其宜君臣之道至是始得無廢聖人¶
之慮蓋亦至是足矣¶
<pb:KR3k0029_WYG_040-15b>¶
　　　車輅類¶
後漢輿服志上古聖人見轉蓬始知爲輪輪行可載因¶
物知生復爲之輿輿輪相乗流運罔極任重致逺天下¶
獲其利後世聖人觀於天視斗周旋魁方杓曲以攜龍¶
角爲帝車於是乃曲其輈乗牛駕馬登險赴難周覧八¶
極故易震乗乾謂之大壯言器莫能有上之者也自是¶
以来世加其飾至奚仲爲夏車正建其斿旐尊卑上下¶
各有等級周室大備官有六職百工與居一焉一器而¶
<pb:KR3k0029_WYG_040-16a>¶
羣工致巧者車最多是故具物以時六材皆良輿方法¶
地蓋圓象天三十幅象日月蓋弓二十八以象列星○¶
前視則聴鸞和之音傍觀則覩四時之運等威既辨貴¶
賤有序故書曰明試以功車服以庸洎乎魏晉僭踰莫¶
禁代有變改異制殊狀不可畢載故攷其制作爲車輿¶
篇云(通鑒典/)　古史考云黄帝作車至少昊始駕牛及¶
陶唐氏制彤車乗馬有虞氏因彤車而制鸞車夏后氏¶
因鸞車而制鈎車俾車正奚仲建斿旐尊卑上下各有¶
<pb:KR3k0029_WYG_040-16b>¶
等級商人因鈎車而制大輅(昔成湯用而郊祀有山車/)¶
(之瑞山車亦謂之桑根車似金根之色亦謂之大輅或/)¶
(以爲木輅/)周人因商輅以制五輅一曰玉路鍚樊纓十¶
有再就建太常十有二斿以祀金路鈎樊纓九就建大¶
旂以賓同姓以封象路朱樊纓七就建大赤以朝異姓¶
以封革路龍勒絛纓五就建大白以即戎以封四衞木¶
路前樊鵠纓建大麾以田以封蕃國秦因金根車用金¶
爲飾𤣥旗皂斿以從水徳復法水數駕車以六漢書應¶
<pb:KR3k0029_WYG_040-17a>¶
劭曰古者諸侯屬車九乗秦滅九國兼其車服於是屬¶
車八十一乗矣漢制因秦大駕八十一乗法駕三十六¶
乗自髙至文車騎服御無所損益至武帝天漢中始定¶
輿服之制郊祀所乗謂之大駕又備車千乗騎萬匹舊¶
制以金根車爲最尊比周之玉路至後漢大駕則御鳳¶
凰車以金根爲副東漢上原陵用大駕八十一乗祀天¶
南郊則法駕晉武帝始設金玉象革木五路並爲法駕¶
東晉儉不中禮副車惟設五乗宋則十二乗魏道武命¶
<pb:KR3k0029_WYG_040-17b>¶
禮官采古制三駕鹵簿一曰大駕設五輅建太常屬車¶
八十一乗法駕屬車三十六乗小駕屬車十二乗十二¶
乗起於宋王宏之議而罷於隋大業之中唐制武徳著¶
令五路屬車十乗(指南黄帝作/)　(記里鼔劉裕/)　(白鷺/)¶
(隋/)　(鸞旂漢/)　(辟惡秦/)　(皮軒漢/)　(耕根漢/)　(安車周/)¶
　(四望齊/)　(羊車晉/)　貞觀中始加黄鉞　(晉制/)豹尾¶
　(周制/)　二車通爲十二乗髙宗不喜乗輅每大禮則¶
御輦𤣥宗以輦不中禮開元冬祀南郊乗輅禮畢騎還¶
<pb:KR3k0029_WYG_040-18a>¶
自是行幸郊祀皆騎於儀仗之内五輅腰輿皆陳於鹵¶
簿而已本朝車輅輿輦多從唐舊元豐雖置局造輅而¶
玉輅亦仍唐制蓋自唐顯慶中傳之號顯慶輅當時說¶
者謂古五輅皆載旗謂之道徳之車考工記車㦸崇於¶
殳酋矛崇於㦸各四尺㦸矛皆插車騎謂之兵車戰國¶
尚武故増插四㦸謂之闒㦸則知徳車武車固異用矣¶
漢鹵簿前驅有鳳凰闒㦸猶未施於五輅江左以来五¶
輅乃加棨㦸於車之右韜以錦繡之衣後周司輅左建¶
<pb:KR3k0029_WYG_040-18b>¶
旗右建闒㦸方六尺而被之以黼皆戾於古請去五輅¶
闒㦸以應道徳之稱而建太常於車後又言法駕之行必¶
有共輿者蓋以承清問袁盎曰天子所與共六尺輿皆¶
天下豪俊此漢用古制也國朝之制乗輿有太僕而無¶
參乘請増近臣一員立車右備顧問(四朝志/)　宋朝鹵¶
簿四等大駕法駕鸞駕黄麾仗大駕郊祀耤田薦獻玉¶
清昭應景靈用之法駕泰山汾隂行禮明堂大慶殿恭¶
謝用之鸞駕朝陵迎天書東封西祀奏告玉清恭謝太¶
<pb:KR3k0029_WYG_040-19a>¶
廟用之兵部黄麾仗御樓親征省方還京用之(會要/)¶
車制古者服牛乗馬引重致逺以利天下則車之作尚¶
矣或曰黄帝作軒冕不可攷也車之制象天以爲蓋象¶
地以爲輿象斗以爲杠轂象二十八星以爲蓋弓象日¶
月以爲輪輻前軾而後户前軌而後軫旁輢而首以較¶
下軸而御以幞對人者謂之對車如舟者謂之輈揉而¶
相迎者謂之牙輈之曲中謂之前疾軛之上平謂之衝¶
衡之材輿之下木皆曰任以其力任於此也轂之端與¶
<pb:KR3k0029_WYG_040-19b>¶
輢之下木皆曰軹以其旁止於此也軫可以名山可以¶
名車達常者可以名部軫前横木可以名輅此又因一¶
材而通名之也其爲車也有長轂有短轂有杼輪有侔¶
輪有反揉有仄揉有兩輪有四輪有有輻有無輻有曲¶
轅有直轅(輦直轅/)有一轅有兩轅有直輿有曲輿(鈎牛/)¶
(曲輿/)有廣箱有方箱有重較有單較或駕以馬或駕以¶
牛或挽以人或飾以物或飾以漆或樸以素皆因宜以¶
爲之制稱車以爲之文(禮書/)　大車牛車也牛車大則¶
<pb:KR3k0029_WYG_040-20a>¶
柏車中羊車小矣大車以行澤柏車以行山羊車以行¶
宫中周禮車人爲車皆掌之　陳禮書引書曰大輅在¶
賓階面綴輅在阼階面先輅在左塾之前次輅在右塾¶
之前與巾車之名不同何也蓋周官馭玉輅者謂之大¶
馭則玉輅謂之大輅矣綴輅金輅也以其綴於玉輅也¶
先輅象輅也以其行道之所先也次輅革車木輅也以¶
其次於象輅也(或曰革輅/)兵革以即戎(不陳於寢故五/)¶
(輅所陳只四輅/)薛論五路曰玉路一曰大路言其於金¶
<pb:KR3k0029_WYG_040-20b>¶
路爲大金路一曰先路言其於象路爲先象路次金路¶
革路次象路故同謂之次路木路最後綴於諸路之末¶
故曰綴路方其以多爲貴則玉路樊纓十有二就金路¶
九就象路七就革路五就木路三就方其以少爲貴則¶
大路繁纓一就先路三就次路五就次路七就綴路九¶
就車輅之制尚矣有虞氏之鸞車夏后氏之鈎車商之¶
大輅周之乗輅皆輅也孔子獨取夫商之輅何哉蓋前¶
乎商者質而少文後乎商者華而近麗孔子獨取夫商¶
<pb:KR3k0029_WYG_040-21a>¶
者以其得車之中也¶
漢金根車商之瑞車秦改曰金根漢承秦制御爲乗輿¶
所謂乗殷之輅也輪者朱班重牙貳轂兩轄金薄繆龍¶
爲輿倚較文虎伏軾龍首銜軛左右吉陽筩鸞雀立衡¶
&KR1017;文畫輈羽蓋華蚤建大旂十有二斿畫日月升龍駕¶
六馬五時車安車立車亦皆如之各如方色所御駕六¶
餘皆駕四後從爲副車○逸禮王度記曰天子駕六馬¶
諸侯駕四馬大夫三士二庶人一周禮四馬爲乗毛詩¶
<pb:KR3k0029_WYG_040-21b>¶
天子至大夫同駕四牡彭彭是也士駕二易京氏春秋¶
公羊說皆云天子駕六許慎以爲天子駕六諸侯及卿¶
駕四大夫駕三士駕二庶人駕一史記曰秦始皇以水¶
數制乗六馬鄭𤣥以爲天子四馬周禮乗馬有四圍各¶
養一馬也諸侯亦四馬顧命時諸侯皆獻乗黄朱紫亦¶
四馬也今帝者駕六此自漢制與古異耳蔡邕表志曰¶
以文義不著之故俗人多失其名五時副車曰五帝車¶
駕旗曰雞翹耕根曰三蓋其比非一也(通典云夏五子/)¶
<pb:KR3k0029_WYG_040-22a>¶
(歌若朽索之馭六馬六馬非始於秦制但法水數相符/)¶
(耳/)¶
五時車金根者以金爲飾或云安車立車各五爲五時¶
車¶
耕車(一名三蓋車/)亦名芝車有三蓋其飾如金根車置¶
&KR1945;(音福/)耒耜載之天子親耕所乗也　桓譚謂揚雄曰¶
君之爲黄門郎居殿中數見輿輦玉蚤華芝及鳳凰三¶
蓋之屬皆元黄五色飾以金翠羽珠絡錦繡茵席者也¶
<pb:KR3k0029_WYG_040-22b>¶
東京賦云介御間以剡耜而薛綜謂耜耒金也廣五寸¶
著耒耜而載之天子車參乗帝在左御在中介處右以¶
耒置御之右(唐制耕根車八鸞青質/)¶
大使車大使車立乗駕駟赤帷從車四乗(二千石以下/)¶
(從駕之車/)¶
小使車小使車不立乗蘭輿赤轂白蓋赤帷從騶騎四¶
十人皆班輪四輻追捕考按有所勑取者之所乗也¶
武剛車孫呉兵法云有巾有蓋謂之武剛車武剛車者¶
<pb:KR3k0029_WYG_040-23a>¶
爲先驅又爲屬車¶
獵車周禮謂之竒車曲禮曰國君不乗竒車(注云獵車/)¶
(也/)巾車氏木輅以田漢制一曰闒猪車親校獵乗之魏¶
改名闒虎車晉一名闒㦸車¶
辟惡車秦制也桃弓葦矢所以禳祓不祥唐制駕四馬¶
大駕出在鸞旗車後¶
安車周制致仕之老乗之漢制乗輿金根安車立車是¶
爲徳車五時車安立亦如之建大旂十二斿駕六馬餘¶
<pb:KR3k0029_WYG_040-23b>¶
皆駕四馬皇太子皇子公列侯皆乗之自漢以後亦爲¶
副車¶
豹尾車周制也象君子豹變漢制大駕出屬車八十一¶
乗法駕出屬車三十六乗最後一乗垂豹尾以前比之¶
省中晉因之在鹵簿之末¶
鸞旗車漢制鸞旗車編羽旄列繋幢旁胡廣曰以銅作¶
鸞鳥於車衡上晉宋因之唐備之於大駕鹵簿¶
皮軒車漢制以虎皮爲軒唐備大駕鹵簿¶
<pb:KR3k0029_WYG_040-24a>¶
游車漢制九斿車九乗大駕爲先乗¶
羊車晉制羊車一名輦數人引之(隋大業亦置駕馬大/)¶
(如羊/)¶
畫輪車晉制駕牛以采漆畫輪¶
象車晉武帝太康中平呉後南越獻馴象詔作大車駕¶
之載鼓吹數十人使越人騎之元正大會入庭大駕鹵¶
簿¶
黄鉞車晉制唐貞觀以後備於大駕鹵簿天寶改爲金¶
<pb:KR3k0029_WYG_040-24b>¶
鉞車¶
四望車齊四望車通幰油幢絡班漆輪轂亦曰皂輪車¶
以加貴臣¶
白鷺車隋一名鼓吹車上施層樓樓上有翔鸞棲焉¶
漢綠車綠車漢皇孫車也維漢累葉徳施豐溥蟠基植¶
業曼夀保光泰元富媪景貺有闓璣衡七星下而孕秀¶
孫枝挺立應於休期天統之正是爲世嫡命服等差則¶
既有别綠車以乗其制維稱蓋乗輿所御金根設飾五¶
<pb:KR3k0029_WYG_040-25a>¶
安五立色如其方紫白罽軿車備于椒塗安車青蓋施¶
于王子粤惟皇孫厥車以綠左右列騑駕馬有三輪輿¶
較軾轅衡輈轄表裏𤣥施光彩舄奕輿服有志獨斷所¶
述雖備於東都而是車之設制度惟舊西京盛時金敞¶
有子假之以載庸示光寵夷考其事附見於日磾本傳¶
彬班可覆其視軫獵小車兹爲偉觀宜有銘義以侈厥¶
制(陳宗召銘/)¶
武車徳車武車綏旌者武車亦革輅也取其建戈刄即¶
<pb:KR3k0029_WYG_040-25b>¶
曰兵車取其威猛即曰武車也徳車結旌者徳車謂玉¶
金象木四路不用兵故曰徳也(禮記正義/)¶
顯慶輅本朝太僕所藏玉輅自唐顯慶中傳之至此號¶
曰顯慶輅親郊則乗之其制度精巧行止甚安載太常¶
與闒㦸分左右以均輕重行之¶
元豐五輅乾徳五年陶穀創意造成大輦慶厯七年太¶
僕寺作金輅玉輅元豐四年増置五輅許定所奏依周¶
禮¶
<pb:KR3k0029_WYG_040-26a>¶
記里鼓車天聖五年十一月内侍盧道隆剏記里鼓車¶
獨轅雙輪箱上有兩層各安木人平執木槌車行一¶
里下一層木人擊鼓上平輪轉一周車行十里上一層¶
木人擊鐲一名大章車(唐鹵簿中有記里鼓車指南車/)¶
指南車天聖五年十一月直昭文館燕肅請造指南車¶
云黄帝與蚩尤戰涿鹿蚩尤起大霧將士不知所之帝¶
遂作指南車又周越裳重譯来獻使者惑失道周公賜¶
軿車以指南其後器俱亡漢張衡魏馬均繼作其器無¶
<pb:KR3k0029_WYG_040-26b>¶
傳宋武平長安嘗爲此車而製不精祖沖之亦復造之¶
後魏太武帝使郭善明造彌年不就又命扶風馬岳造¶
垂成而爲善明鴆死其法遂絶唐元和中典作金公元¶
以是車及記里鼓上之憲宗閱於麟徳殿以備法駕而¶
五代不聞得其制者今創意成之又盧道隆上所創記¶
里鼓車皆以其法下有司製之(晉志云刻木爲仙人衣/)¶
(羽衣立車上車雖回運而手常指南/)¶
　羣書考索卷四十¶
