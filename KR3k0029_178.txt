# -*- mode: mandoku-view; -*-
#+TITLE: 群書考索
#+DATE: 2015-08-24 23:30:56.415383
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 續集卷四十七
<pb:KR3k0029_WYG_178-1a>¶
欽定四庫全書¶
　羣書考索續集卷四十七¶
　　　　　　　　　　　　宋　章如愚　編¶
　　輿地門¶
　　　諸路¶
東南十路(淮南兩路/)　(江南兩路/)　(荆湖兩路/)　(廣南/)¶
(兩路/)　(兩浙路/)　(福建路/)　傳稱善人天地之紀君子¶
邦家之光又曰不有君子其能國乎然則天下國家之¶
<pb:KR3k0029_WYG_178-1b>¶
重端有在於得人也江淮閩廣之地其來尚矣自黄帝¶
南廵而登湘山(宋朝潭州益陽縣内/)夏禹東廵而登㑹¶
稽(宋朝越州/)高陽正朔所際南暨交趾(唐交州宋朝棄/)¶
(之南蠻/)是東南之域振古而通中國也然而文身鴃舌¶
去京華甚遠承太古巢穴之餘未陶王化二代已前邈¶
為蠻區賢人君子不産其邦帝王公侯未始建國中原¶
視為遐陬不之齒也逮夫太伯奔荆蠻而呉人化其德¶
文王之興化行江漢而召公之教明于南國東南之民¶
<pb:KR3k0029_WYG_178-2a>¶
浸沐休風聲教既被君子出焉由是季札歴聘諸華而¶
先王禮樂達于海隅陳良北學中國而周孔之道遍於¶
南國若敖蚡冐篳路籃縷以啓山林而荆楚以闢勾踐¶
種蠡焦勞辛苦牧養其民而揚越以庶子胥之治吳建¶
倉廪峙兵庫創城郭設守備而江浙之間浸有疆理矣¶
蒍敖之相楚商農士賈各肄其業德刑政事不易其常¶
而湘漢之間滋然繁盛矣加之兩漢而下循吏接踵馬¶
援脩駱越之律張覇興吳㑹之學王景導淮西以牛耕¶
<pb:KR3k0029_WYG_178-2b>¶
韋宙教江西以陶瓦許荆以人倫之教新桂嶺之治任¶
延錫光以諸華之風移嶺表之俗而東南之邦浸為禮¶
義矣嗟乎城邑而居倉庫而儲陶瓦以覆服牛以耕父¶
子夫婦以為家鄉黨庠序以為教斯中原之民自古能¶
之而東南之民自三代以前漫然未有聞知則與禽獸¶
何異哉逮夫春秋戰國而下得善人君子以為邦浸革¶
蠻風而歸諸華而又漢魏以還天下有變常首難於西¶
北衣冠轉而南渡故西北益耗而東南益盛施于隋唐¶
<pb:KR3k0029_WYG_178-3a>¶
宋朝風教滋美端與中原無異而民物豐夥又復過之¶
故知今之東南非昔東南昔之東南不能當宋一路而¶
今之東南乃過於昔之中原又豈可一概論哉方西漢¶
元始五年嵗在乙丑東南縣户僅當天下十之一(時天/)¶
(下縣千五百五十餘東南纔百七十餘天下户千二百/)¶
(餘萬東南纔百餘萬/)後一百三十有九年當東漢建康¶
九年嵗在甲申東南縣户乃當天下十之二(時天下縣/)¶
(千一百八十餘東南當二百四十有餘天下户九百七/)¶
<pb:KR3k0029_WYG_178-3b>¶
(十萬東南當二百四十萬餘/)又後一百三十有六年當¶
西晋太康元年嵗在庚子東南縣户乃過天下十之三¶
(時天下縣千二百有餘東南當四百七十有餘天下户/)¶
(二百四十五萬東南八十餘萬/)又後四百有六十年當¶
李唐開元二十八年嵗在庚辰東南縣户乃當天下十¶
之四(時天下縣千五百七十有餘東南當六百有餘天/)¶
(下户八百四十餘萬東南二百七十餘萬/)又後三百五¶
十年當宋元豐末東南縣户乃過天下十之五(時天下/)¶
<pb:KR3k0029_WYG_178-4a>¶
(縣千一百三十餘東南當四百七十有餘天下户千六/)¶
(百五十萬東南九百萬/)觀其縣邑之増民户之庶既若¶
此其甚而又財貨如山利源百出以今擬古邈焉殊絶¶
盖自開闢以來東南財用之饒見諸載史者莫盛於唐¶
而宋朝猶且加増數倍唐時歳運東南粟以寔闗中不¶
贏二百餘萬石而宋朝運漕大増嵗至六百餘萬石唐¶
朝出銅鐵銀錫之冶凡六州而五在江浙(宣潤饒衢信/)¶
(州/)嵗鑄錢多止十數萬緡而宋朝鼓鑄大増嵗至百餘¶
<pb:KR3k0029_WYG_178-4b>¶
萬緍唐朝塩利初不過嵗四十萬緍至劉晏斡盡其利¶
嘗増至六百萬緍盖不常有而宋朝塩利大増多至嵗¶
二千萬緍而海塩之利居多茶利興自唐季貞元中始¶
定之額得四十萬緍自後代有増加終唐世不過倍貞¶
元之額而宋茶利大増歳至二百二十五萬餘緍而皆¶
在東南此皆熈豐以前國家常賦之嵗額也其後益有¶
増加至于今則又不然矣嗚呼漢魏以還皇天眷佑東¶
南宻爲覆護俾斯民日以富庶迄于宋朝物大豐美方¶
<pb:KR3k0029_WYG_178-5a>¶
之西漢盛時縣邑之増幾至三倍民户之増幾至十倍¶
財貨之増則數十百倍以至庠序之藹興人材之挺出¶
與夫典禮之脩習俗之美則又與古斬焉不相侔矣雖¶
往古中原之盛尤有所不逮則知天運去來地無常利¶
特因時而已然自開闢以來至于宋之興王者之作未¶
有自於東南故議者不能無惑而不知壅乆必行蓄厚¶
必發天意所鍾抑有待而然耳且如并州之地自陳隋¶
以前寥寥數千載未有一王興其間何其㣲也及唐太¶
<pb:KR3k0029_WYG_178-5b>¶
宗㧞起晋陽不踰時遂遷隋鼎綿歴五代五十年間河¶
東三節度乃相繼為帝又何其盛也閩中之地自陳隋¶
以前亦寥寥數千載未嘗有顯者出及李唐中葉而後¶
常衮唱其教歐陽詹為之師於是庠序浸興更五代至¶
於宋朝而英才軰出傑然為國用者不勝其紀由是觀¶
之則并州之利始於唐太宗而閩中之利始於常衮又¶
安知東南之利不始於宋朝哉仰觀俯察酌以民情國¶
家之勢斷可識已¶
<pb:KR3k0029_WYG_178-6a>¶
中原七路(京東二路/)　(京東西路/)　(京西南路/)　(京西/)¶
(北路/)　　(北東路/)　(河北西路/)　(河東路/)　劉石之亂¶
東晉奄有東南垂百餘年淮漢以南盡為晉土而當時¶
有志之士常嘆中原之未復豈不以古帝王之墟而重¶
失之邪然攷其地不過禹貢青徐兖豫兾州之壤而在¶
唐為河南河北河東三道在宋朝為四京七路及淮南¶
宿亳海泗諸州與陜西河中府觧州陜虢諸郡是已以¶
宋疆理校之僅能得天下十三耳何於古而甚重也亦¶
<pb:KR3k0029_WYG_178-6b>¶
嘗考之載史自開闢以來綿于三代其間帝王之作莫¶
不建國於三河之間户口熈繁田囿腴闢城邑井里粲¶
然聿脩天下民物於此乎聚四方風教於此乎美更三¶
皇五帝而益重冠九有四夷而屹崇故歴古以來端為¶
重地號稱中原捨此以外則蠻夷戎狄之所居中原可¶
坐而制之以為偏方指臂之地耳逮夫宗周以降陜服¶
始為王畿春秋而下南國滋為覇土秦漢以還逺斥夷¶
狄包四海之内盡歸中國疆理而偏方指臂之地浸與¶
<pb:KR3k0029_WYG_178-7a>¶
中原埒矣然而西漢盛時總天下民户千有二百二十¶
餘萬而中原垂九百萬天下縣三百七十有餘而中原¶
當一千有餘大率縣户過天下十之七矧三代以前抑¶
又可知東晋之時去西漢為未逺中原之地雖漸以陵¶
替而中原之名猶在也當時有志之士深用慨嘆盖以¶
宜矣然自新室而下更歴魏晉南北隋唐五季之亂三¶
河亂離寔亟郡邑名物代不如昨中原之名雖因於古¶
而中原之寔已非古矣何則當西漢元始五年中原縣¶
<pb:KR3k0029_WYG_178-7b>¶
户過天下十之七後一百三十有九年當東漢建康元¶
年中原縣户乃過天下十之六(時天下縣千一百八十/)¶
(中原當七百天下户九百七十萬中原當五百七十萬/)¶
又後一百三十有六年當晋太康元年中原縣户乃當¶
天下十之五(時天下縣千二百有餘中原當五百有餘/)¶
(天下户二百四十五萬中原纔餘一百二十萬/)又後四¶
百六十有一年當李唐開元二十八年中原縣户乃當¶
天下十之四(時天下縣千五百七十有餘中原當五百/)¶
<pb:KR3k0029_WYG_178-8a>¶
(有餘天下户八百四十餘萬中原當三百九十萬/)又後¶
三百四十年當宋朝元豐末元祐年中原縣户乃當天¶
下十之三(時天下縣千一百三十有餘中原當四百有/)¶
(餘天下户垂千六百五十萬中原四百/)　(十萬/)夫以宋¶
朝元豐間去西漢之季纔千一百年耳而昔之民户縣¶
邑當天下十之七今乃僅能當十之三何古今之殊絶¶
也盖自秦漢以前天下蕃庶舉在中原而江淮閩浙川¶
廣之間荒凉為甚漢魏而下三河浸以荒凉而中原蕃¶
<pb:KR3k0029_WYG_178-8b>¶
庶反移於江淮閩浙川廣之間暨于我宋朝虚實推遷¶
不啻十倍如今瑯琊一郡五十二縣而宋朝存者止三¶
縣而已(諸城安邱二縣屬宋朝宻州宋朝海州東海縣/)¶
(即漢贛榆縣也/)漢㑹稽治縣一縣也宋朝乃為福建一¶
路凡四十五縣漢潁川一郡餘四十三萬户宋朝為許¶
潁二州民户纔贏十萬而已而漢豫章一郡纔六萬户¶
宋朝乃為江東西十有三州軍(江西唯興國軍餘皆豫/)¶
(章郡地江東饒信二州及南康軍亦是豫章郡地也/)増¶
<pb:KR3k0029_WYG_178-9a>¶
至一百七十萬户夫瑯琊潁川皆古中原地也㑹稽豫章¶
皆古偏方地也畧以此數郡觀之盛衰相反如此然則¶
中原安得不益輕而偏方安得不益重故今之中原非¶
古之中原今日之中原已與古偏方無異而古之中原¶
乃在今東南偏方之域矣狥名而責實必輕重之當議¶
者可不深考云¶
川陜六路(永興軍路/)　(秦鳯路/)　(益州路/)　(利州路/)¶
(䕫州路/)　(梓州路/)　粤自蜀江東下黄河南注而天下¶
<pb:KR3k0029_WYG_178-9b>¶
大勢分為南北故河北江南皆天下制勝之地而挈南¶
北之輕重者又在川陜而已夫江南所恃以為固者長¶
江也而四川之地據長江上游而下臨呉楚其勢足以¶
奪長江之險河北所恃以為固者黄河也而陕西之地¶
據黄河上游而下臨趙代其勢足以奪黄河之險是川¶
陜二地常制南北之命而况江南之地以淮漢為喉衿¶
以荆湘為肘腋而巴蜀之地乃控勒湘漢鴻溝千里無¶
再舍不接畛設令北人兼有巴蜀則南國以湘漢之郊¶
<pb:KR3k0029_WYG_178-10a>¶
為戰守之地而耕桑之民止於江浙之間萬有偏師不¶
陣一城告奔則冀馬秦鋒馳於呉㑹之郊矣河北之地¶
以汴洛為喉衿以并汾為肘腋而秦中之地乃與汾洛¶
踵接百城逶迤𤇺火相望也借令南人兼有秦中則汾¶
洛之間皆為戰守之地而耕桑之民止於河漳之間萬¶
有偏師不陣一城告奔則越㦸吳兵騁於趙代之郊矣¶
輔車相依唇亡齒寒者正此之謂盖自春秋戰國以來¶
至于宋朝之興垂千有七百年而南北交爭餘九百載¶
<pb:KR3k0029_WYG_178-10b>¶
而北人能并南者有四大率皆先得四川故秦惠王併¶
蜀而始皇因以滅楚晋文帝併蜀而武帝因以㓕呉周¶
文帝併蜀而隋文帝因以㓕陳及宋之興亦乾德中併¶
蜀而開寳中遂平江南然則四川克固江南可奠枕也¶
春秋三國東晋南朝之際南兵屢得志於中原矣然而¶
終不能成功者以其不知先取闗中故也唯宋武常克¶
長安旋即失之故亦不能濟河盖得河南而未得闗中¶
則縁河抵闗縱横數十城皆為戰守之地而所向遇敵¶
<pb:KR3k0029_WYG_178-11a>¶
其勢逆矣故自河北而渡河南則易自河南而渡河北¶
則難自闗中而出河南則易自河南而入闗中則難借¶
使南人兼有闗中而善用之則河南數千里之地縱在¶
敵人徒為戰場無險可恃一戰有勝則汴洛百城可傳¶
檄而下矣故知得闗中則取河南易於反掌不得闗中¶
雖有河南不能守也而東晉南朝交爭一二百年間君臣¶
将士日夜圖回雖鋭意收復中原而不知陜西之利故¶
轉戰河南以徼河朔之功而勝負叛服代如棊變終無¶
<pb:KR3k0029_WYG_178-11b>¶
益也然則自古南北交争而南人終不能併者豈唯力¶
之不迨固亦謀之不臧也夫然後知南人之守在巴蜀¶
而戰在陜西北人之守在陜西而戰在巴蜀彼河南江¶
北之鎮莭舟車往來之地耳非成功制勝之所也故曰¶
天下大勢分為南北而挈南北之輕重者又在川陜而¶
已¶
　¶
　羣書考索續集卷四十七¶
