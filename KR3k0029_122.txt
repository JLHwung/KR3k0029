# -*- mode: mandoku-view; -*-
#+TITLE: 群書考索
#+DATE: 2015-08-24 23:30:54.958750
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷五十六
<pb:KR3k0029_WYG_122-1a>¶
欽定四庫全書¶
　羣書考索後集卷五十六¶
　　　　　　　　　　　　宋　章如愚　編¶
　　財賦門¶
　　　役類¶
三代役法莫詳於周周禮五兩軍師之法此兵役也惟¶
田追胥之法此徒役也府史胥徒之有其人此胥役也¶
比閭族黨之相保受此鄉役也有司徒焉則因地之善¶
<pb:KR3k0029_WYG_122-1b>¶
惡以均役有族師焉則校民之衆寡以起役有鄉大夫¶
焉則計年之老少以從役有均人焉則論嵗之豐凶以¶
行役役云衆矣¶
秦廢井田開阡陌民始困於役商鞅立法一嵗屯戍一¶
歳力役三十倍於古¶
漢髙初興十里一亭十亭一鄉置三老以事相教復勿¶
經役以嗇夫收賦稅以游徼禁盗賊所以役民者歳不¶
過三日所謂涆戍也不行者出錢三百以給戍者此因¶
<pb:KR3k0029_WYG_122-2a>¶
秦制也¶
惠帝舉民孝悌力田者復其身　孝景令男二十而始¶
傳以給公家徭役年九十者一子不事八十者二子不¶
事　武帝天漢四年敷役發七利之論(注曰吏有罪一/亡命二贅壻三)¶
(賈人四故有市籍五父母有/市籍六大父母有市籍七)　孝昭元鳯中雇役有三¶
品之號(内有卒更踐更/過更三品之號)漢末天下大亂民皆役於兵無¶
復制度至於北齊始定制丁男之役嵗不過二旬(又十/五以)¶
(下為少者/皆復役)　文宣中九等之户富者税其資貧者役其¶
<pb:KR3k0029_WYG_122-2b>¶
力¶
後周太祖創制六官掌力役之政令遂分為三等豐年¶
則役不過三旬中年則二旬下年則一旬起役無過家¶
一人　武帝頒新令制立保正之法以相檢察焉¶
魏初髙宗民無官役豪强誅歛李冲上言復立三長五¶
家立一鄰長五鄰立一里長五里立一黨長海内安之¶
隋文之制嵗役不過二十日不役則取其資¶
唐太宗初置租庸調之役謂之庸嵗不過二十日閏加¶
<pb:KR3k0029_WYG_122-3a>¶
二日不役日為絹三尺有事而加役二十五日免調二¶
十日租調俱免通正役不過五十日自楊炎變兩税法¶
取大厯中一年科歛多者總為二稅則昔日之庸固已¶
在其中矣(東坡亦/有是言)¶
宣帝之詔州縣差役不均自今每縣據人貧富及役輕¶
重作差役簿送刺史標簿輪差則是庸錢已歛而差役¶
猶在民也武徳中量其産定為三等九年又詔為九等¶
天寳中勅定戸籍每有差科先從髙等别籍異居者有¶
<pb:KR3k0029_WYG_122-3b>¶
禁客户終年者編籍唐之役法蓋亦詳矣¶
宋舊法雖因唐制州縣之役悉差鄉户坊郭之間或有¶
科配然太祖以來未嘗輕於役民浚河通漕凡以為名¶
上憫其勞日加廪給且立為定式先是多以道路為民¶
為逓夫而太宗乃詔郡國悉行禁止其不忍於役民者¶
如此　興國九年赦江南兩浙荆湖南北人户有丁錢¶
今以二十成丁六十入老其未成丁入老者並與蠲放¶
真宗時定均役之法所以抑豪强之避徭役也列聖嗣¶
<pb:KR3k0029_WYG_122-4a>¶
守此意不墜南豐曽公所謂民或老死而不知加力政¶
然憂憐怛惻常謹復除之科急擅興之禁蓋未嘗興一¶
暴役者此也郷户致力以供上嵗月番休勞逸相代吏¶
若徇理不以非法加民則被役之家本無大苦然役人¶
既為稅户家有産業誅求必得吏少亷隅不免侵取此¶
役法之所以弊而蘓公轍所以拳拳言之也科役既多¶
人規避免天下始有不均之患¶
神宗即位之初詔臣僚集議役法更議蓋始於此因三¶
<pb:KR3k0029_WYG_122-4b>¶
司韓絳之請也　熈寧以來始有募役之法錢收上户¶
緡錢以助役加以二分寛剰為水旱之備人立保伍以¶
防民姦民以保甲相聫屬而官敷民錢以募役二者若¶
不相病一時名臣如司馬公蘓文忠公極議其免役之¶
失而卒不能奪荆公新法之謀熈寧十年知彭州呂陶¶
奏朝廷欲寛力役立法召募初無過歛之意有司奉行¶
過當増添科出謂之寛剰自六年行役法至今四年本¶
州已有寛剰四萬八千餘貫以成都一路計之無慮五¶
<pb:KR3k0029_WYG_122-5a>¶
六十萬推之天下當有六七百萬貫寛剰矣書不報¶
元豐七年計天下免役嵗收千八百七十餘萬緡而場¶
稅之入粟帛之收不與焉　元祐更差法間有兼募者¶
　紹聖又復改議而差法行矣初神宗立役錢嘗名為¶
即役矣慮名以為助則是未能盡免異時或有循名以¶
行既差役又歛錢於是槩名曰免役以杜塞之紹聖中¶
詔諸縣毋得以催稅追甲頭保長毋得以雜事追保正¶
副在任官不得以承帖為名占彼使令者坐賦輸錢管¶
<pb:KR3k0029_WYG_122-5b>¶
催督租州縣輙令陪偹輸納以違制論崇寧初尚書省¶
言民戸既以輸錢免役豈可復差前嘗令太保畏催稅¶
而不給雇直是為差役非免役也於是詔提舉司以元¶
輸雇錢如舊法均給　元豐舊法有耆長户丁壯丁三¶
色雇錢耆長管烟火戸長僚稅壯長承文引　紹興十¶
年後臣僚言増免行雇役錢充軍須收入總制窠名自¶
後三色無庸錢勸率義役渡江兵興用度不給雇役之¶
錢非復衰日之舊併與所謂寛剰者皆入經賦而民之¶
<pb:KR3k0029_WYG_122-6a>¶
應役者如故也¶
唐人有田則有租今之秋苖是也有家則有調今之稅¶
絹是也有免則有庸今之役錢是也其後併租庸而為¶
兩稅而役錢蓋在其間今兩稅之外復隨稅起科役錢¶
　乾道元年指揮官户役錢不以品格髙下並與减半¶
却於編户増科　乾道三年六月四日聖㫖官户與編¶
户一等輸納更不减年将所増科錢委諸路常平司拘¶
收起發由是刋户倍増役錢官户於正科之外復納不¶
<pb:KR3k0029_WYG_122-6b>¶
减半之直是庸錢數倍多取且復役(取其/九)以充耆户長¶
此其無藝者唐人水旱損四則免租損六則免調損七¶
則租庸調俱免今水旱十分去處而夏稅役錢未有减¶
免之文　出田榖以助義役始於乾道間處之松陽兩¶
都憚於役者也隨役户之多寡量家力之厚薄輸金植¶
田遇當役者以田助之¶
撥官田給當役淳熈中邇臣有請計浙西一路共官田¶
一百一十五萬四千七百餘畝欲各以縣分均給諸郡¶
<pb:KR3k0029_WYG_122-7a>¶
以充義役¶
官户混差罷保正以去民害乾道間嘗行之矣選官户¶
以通差乾道間嘗議之矣卒不能通行於後世¶
平糴常平義倉齊管仲相威公通輕重之權曰嵗有㓙¶
穰故榖有貴賤民有餘則輕之人君歛之以輕民不足¶
則重之人君散之以重輕重歛散之以時則大賈蓄家¶
不得豪奪吾民矣又曰守國者守榖而已州縣必積委¶
幣於是縣州里受公錢秋國榖去三之一下令郡縣大¶
<pb:KR3k0029_WYG_122-7b>¶
夫里邑皆籍粟入若干榖價一也以藏於上平糴之法¶
蓋起於此　李悝為魏文侯作盡地力之教曰糴甚貴¶
傷民甚賤傷農善平糴者必觀嵗上中下而糴之使價¶
平則止小饑則發小熟之歛中饑則發中熟之歛大饑¶
則發大熟之歛故雖遇水旱糶不貴而人不散行有餘¶
而補不足也魏國行之富强　晉武帝榖賤而布帛貴¶
帝欲立平糴法詔曰古有平糴之法久廢令國實散於穰¶
嵗而上不收貧人困於荒年而國無偹議為條制　宋¶
<pb:KR3k0029_WYG_122-8a>¶
元嘉中彭城王義康請令積蓄之家留一年儲餘皆動¶
使糶為制平價人頼之矣　後魏孝荘時李彪請析州¶
郡常調九分之二京師度支嵗用之餘名立官司年豐¶
則糴積於倉時儉則减私之十二糶之　迨明帝神龜¶
正光之際收賔資與人和糴為邉偹也　唐天寳中以¶
錢六十萬緡付諸道榖賤則加價而糴貴則賤價而糶¶
此和糴之始也　故八年自關内至隴右和糴總一百¶
一十三萬九千餘石及徳宗時至趙光竒家問民樂對¶
<pb:KR3k0029_WYG_122-8b>¶
曰不樂曰比嵗豐稔何為不樂曰雖云和糴其實强取¶
至於憲宗時府縣之督甚於稅賦號為和糴其實害民¶
此歴代平糴之制也¶
漢宣帝五鳯中耿夀昌請令邉郡皆築倉以榖賤時増¶
其價而糴以利農貴時减價而糶名曰常平倉民便之¶
(時蕭望之非夀昌之/言以為不知權道也)　元帝即位諸侯多言常平倉可¶
罷無與民争利初元五年罷之¶
後漢明帝與置常平公卿多以為便劉般云外有利民¶
<pb:KR3k0029_WYG_122-9a>¶
之名内實侵刻百姓置之不便永平五年作常平倉¶
魏司馬文王時杜預奏興常平倉定穀價¶
晉武帝四年立常平倉豐糴而儉糶以利百姓　南齊¶
武帝永明中欲立常平倉詔出上庫錢五千萬於京師¶
市米絲綿絹布外自南徐州至雍州各出錢市易　後¶
魏太和中置常平倉¶
隋開皇三年陜州置常平倉京師置常平監¶
唐髙祖武徳元年置常平監(五年廢之唐志曰倉部以/常平備凶置令丞監事)¶
<pb:KR3k0029_WYG_122-9b>¶
　太宗貞觀十三年置常平倉粟藏九年米藏五年下¶
濕之地粟五年米三年著於令　髙宗永徽六年京東¶
西市置常平倉　𤣥宗開元二年令諸路修常平倉法¶
江淮浙劒南地不堪貯積不在此例七年勅闗内隴右¶
河南河北五道及餘州並置常平倉其本上州三千貫¶
中州二千貫下州一千貫宇文融請以所得客户税錢¶
充常平本至天寶八年自闗南道至山南道常平倉總¶
四百六十萬三千二百二十碩　代宗廣徳中第五琦¶
<pb:KR3k0029_WYG_122-10a>¶
請天下常平倉置庫以蓄本錢　徳宗建中三年趙賛¶
言常平倉廢三十年請置之時國用促廹不能偹常平¶
之積又議稅天下茶漆十取一為常平本錢　憲宗¶
元和中詔於州府稅地數内十取一二充常平倉　文¶
宗太和中以回易錢置常平倉此歴代常平倉之法也¶
北齊制人毎制出義租五斗納郡以備水旱陳文帝亦¶
用此法河清中令郡皆置富人倉榖賤時量割當年義¶
租充入榖貴下價糶之賤復糴貯　隋開皇五年長孫¶
<pb:KR3k0029_WYG_122-10b>¶
平請令百姓軍人當社共立義倉勸課入粟及麥饑饉¶
即以此榖賑給遂詔州縣置義倉十五年詔義倉止防¶
水旱百姓不許輕費十六年又詔社倉凖上中下三等¶
稅上户一石中戸七斗下户四斗¶
唐武徳元年置社倉(倉部掌/義倉)　太宗貞觀中戴胄言大¶
業中國用不足並取社倉以充官費故末途無以支給¶
請自王公以下出粟稻麥納所在立義倉太宗從之令¶
田畝納二升以偹凶年自是天下州縣始置義倉　髙¶
<pb:KR3k0029_WYG_122-11a>¶
宗永徽二年詔義倉據地取稅實是勞煩令户出粟上¶
上户五石餘各有差至武后數十年間義倉不許雜用¶
其後公私窘迫貸義倉支用自中宗神龍之後天下義¶
倉費用向盡初元中定式畆稅二升以為義倉故天寶¶
八年自闗内道至山南道義倉總六千三百一十七萬¶
餘石　徳宗時韋倫請為義倉以捍荒年陸贄亦請以¶
户部茶稅錢均之諸道穀麥熟則平糴以義倉為名無¶
牟大利　穆宗長慶中詔義倉所在益用宜令諸州録¶
<pb:KR3k0029_WYG_122-11b>¶
事參軍専主　文宗太和中以天下田義錢置義倉本¶
錢開成中户部請田别納粟一外添貯義倉此歴代義¶
倉之法也¶
宋朝市糴之名有三和糴以見錢給之博糴以他物給¶
便糴商賈以杪引給之　太祖建隆中河北穀賤添價¶
散糴以恵貧民自後諸道豐稔必詔諸道漕司增價和¶
糴　太宗淳化中京畿置場增價糴貯近倉令常參官¶
領之歳歉減價以糶永為定制仁宗嘗以左藏三十萬¶
<pb:KR3k0029_WYG_122-12a>¶
應河北和糴之用時韓琦論和糴價匪髙於市糴何人¶
肯糶與官　天聖中淮南江浙置制司請計民稅米一¶
石量糴四分之一上曰是重歛也不許　皇祐中上曰¶
轉運惟務誅剥以敷歛為能雖名和糴實抑配爾(聖/訓)¶
神宗亦嘗以六十萬充江淮和糴　髙宗紹興中戒漕¶
臣曰以錢給於民宜戒减尅榖輸於倉無取羡餘則公¶
私兩便矣委提轉覺察飭州縣給散俸錢又詔三弊(一/本)¶
(錢不均散二将剰數充/苖米三收取加耗也)此宋和糴之良法也¶
<pb:KR3k0029_WYG_122-12b>¶
太宗淳化三年置常平倉(置場糴/同前)　真宗景徳中於京¶
淮江浙置倉令轉運司差州縣官專掌之　祥符中諸¶
路常平倉經二年支作軍糧以新者給之　天禧詔出¶
糶上以元價為凖又詔蜀廣並置倉　慶歴四年詔天¶
下有支借者以違制論　嘉祐中詔三司支錢百萬下¶
諸路助糴米又詔天下置廣惠倉給民之不能自存者¶
　神宗時專置一司以掌之分𨽻户部右曹郡縣属之¶
丞貳移用擅發皆有禁至　熈寧中王安石變常平法¶
<pb:KR3k0029_WYG_122-13a>¶
廣惠倉易散青苗每夏秋已前召人請領令隨稅送納¶
取息　髙宗建炎中詔復常平永勿復行青苗之法此¶
宋常平之法也¶
太祖建隆中詔諸州縣各置義倉自今稅每二石别輸¶
一斗以偹凶歉　乾徳四年罷之　太宗淳化二年令¶
諸州惠民倉糴稍貴减價以糴咸平中置於福建　仁¶
宗慶歴中詔天下復立義倉時王琪言宜於正稅外每¶
二斗别納一升入於倉從之又詔新義倉止令主三等户¶
<pb:KR3k0029_WYG_122-13b>¶
輸之五年罷義倉　熈寧二年詔義倉並廢(㑹/要)　髙宗¶
紹興中曰義倉所以偹凶荒比年州縣或侵盗移用或¶
賑不均令户部措置(聖/政)此宋義倉之法也(宋朝建立常/平自淳化三)¶
(年始義倉自/建隆四年始)¶
總論平糴歛散之法出於管仲李悝　漢耿夀昌言於¶
宣帝請置倉曰常平蓋有受管李之遺業者矣蕭望之¶
争議是儒者之不通世務也至元帝卒罷之望之之言¶
果酬何耶　東都立是倉劉般以為外名利民内實侵¶
<pb:KR3k0029_WYG_122-14a>¶
刻明帝却其議而立之又何耶魏晉以降廢興不常永¶
明擬常平之制出上庫諸郡錢數千萬市其求㧞其自¶
不徒曰米粟而布帛之属皆在焉是果夀昌之舊乎¶
隋開皇中置倉偹水旱轉相灌注若衛之黎陽華之廣¶
通洛之河陽而陜之倉獨名以常平豈歛散之制專行¶
於陜而不行於他郡乎　常平市糴之本在𤣥宗時取¶
諸客戸在徳宗時取諸茶漆在憲宗時取諸路地稅在¶
文宗時取諸回易自唐而上不知於何取之開成修常¶
<pb:KR3k0029_WYG_122-14b>¶
平法淮浙劔南諸道以下温不堪貯積其䇿果可行乎¶
故祖宗以來常平義倉之法並行不廢淳化中嵗穰物¶
賤始為市糴於京城景徳中於京東西河東北陜西南¶
兩浙八路置常平市糴之法其立倉之名初曰惠民淳¶
化則置場焉景徳之後天下置之始定常平號天禧之¶
數十八餘萬熈寧以來擇吏以任之置使以紏之此常¶
平之法也建隆中詔天下置義倉官收二稅每石别輸¶
一斗以偹凶歉慶歴中詔天下之義倉自第五等以上¶
<pb:KR3k0029_WYG_122-15a>¶
於夏秋正稅外率二十而取一各於州邑擇其地置倉¶
以貯之此義倉之法也(常平截上供之冬使之收糴景/徳之詔可遵也留嵗漕之米預)¶
(為之偹祥符/之詔可稽也)¶
茶鹽虞夏之時青州鹽絺之貢載於書至於周山澤有¶
虞川林有衡為之厲禁而已鹽人一官不過供王之用¶
度自管仲官山海正鹽筴計煑海之利自一家之食龠¶
合以累之通之於下以富强其國　秦漢以來禁弛太¶
史公貨殖一傳所載如烏氏之徒皆以鹽鐵起家富埒¶
<pb:KR3k0029_WYG_122-15b>¶
王者吴王濞煑海為鹽而國用饒自武帝事征伐則用¶
匱於是孔郡咸陽斡山海募民煑鹽官給牢盆私犯者¶
斬左趾𢎞羊繼之而鹽鐵之官數十布在郡國　昭帝¶
即位賢良文學之士皆對願罷鹽鐵而洪羊以為安邉¶
足用不可廢孝元時雖因諸儒之言不與民争利既罷¶
而㝷復　後漢張林亦請官自鬻鹽建安初衛覬請置¶
監鹽官　魏武從之　陳文帝時孔奐奏立莫海鹽稅¶
　後魏弛鹽禁與民共之而富豪之家乗勢占奪後復¶
<pb:KR3k0029_WYG_122-16a>¶
置監官以監檢焉　後周文帝置掌鹽之政令(一曰散/鹽煑海)¶
(以成之二曰監鹽引池以化之三曰形/鹽掘地以出之四曰飴鹽於戎以取之)百姓取之皆有¶
稅　隋開皇通鹽池鹽井與百姓共之　唐鹽池十八¶
井六百四十皆𨽻度支天寳至徳間每斗十錢乾元元¶
年中鹽鐵使第伍琦初變鹽法近諸州𣙜鹽鐵使盡𣙜¶
天下鹽斗加價百錢而出之為錢一百一十及兵興劉¶
晏為鹽鐵使因民所急而稅之乃上鹽法輕重之宜因¶
舊監置吏亭戸出本商人縱其所之舟所過州縣有稅¶
<pb:KR3k0029_WYG_122-16b>¶
晏奏罷晏之始制也鹽利嵗纔四十萬緡至大歴末六¶
百餘萬緡天下之賦鹽居其半迨順宗時李巽為鹽鐵¶
使初嵗之利如晏之季年其後則三倍晏時矣(時已稅/茶志云)¶
(天下糶鹽稅茶其贏/六百六十五萬云)穆宗長慶中張平叔請官自糶鹽¶
又請将鹽就其糶易又請以鹽多少為刺史縣令殿最¶
又請據口團結使其四季輸錢韓愈上言以為郭外少¶
錢糴鹽多以雜物貿易或賖貸徐還令人吏坐鋪非得¶
見錢必不敢受負者無從得鹽自然坐失常課人吏以¶
<pb:KR3k0029_WYG_122-17a>¶
鹽官家至户到而糴必索百姓供應又刺史縣令職在¶
分憂豈可以鹽多少為之升黜又據口給鹽貧家或有¶
淡食者則官吏必用威刑平叔又請行此䇿有商賈喧¶
呼者重法禁之韋處厚議曰絶强人之所不能事必不¶
立禁人之所必犯事必不行議遂寢¶
初徳宗之時趙賛議稅天下茶漆竹木十取一以為常平¶
本錢奉天之幸旋即悔罷及正元中張滂復奏行之然¶
十才稅一嵗得錢不過四十萬緡耳至穆宗時王播增¶
<pb:KR3k0029_WYG_122-17b>¶
天下茶稅率百錢增五十鹽鐵使戸部分領之李珪已¶
言其不可其後王涯置𣙜茶使徙民茶樹於官場焚其¶
舊積天下大怨令狐楚代之納𣙜加武宗時又增江淮¶
茶稅是時茶商所過州縣重稅或掠奪舟車崔珙之榻¶
地錢于悰之剰茶錢公稅加重私販益起而罪有論死¶
者矣迨五代晉天福中以百姓犯鹽禁乃以食鹽錢於¶
諸道計户配之作五等自一貫以至二百乃令人逐便興¶
販其後鹽貨頓賤斤不上二十於是又重置稅焉(五代/㑹要)¶
<pb:KR3k0029_WYG_122-18a>¶
(張方平言周世宗以河北鹽課均之兩稅有鹽産錢/及仁宗時王拱辰請𣙜河北鹽方平以為再𣙜鹽也)¶
宋茶鹽之禁承五代嚴酷之餘迨太祖肇興日從寛簡¶
建隆之初首寛鹽禁私犯者或更以輕典偽蜀鹽價既¶
髙特命减之以優民開寳七年有司請髙湖南茶價上¶
以困民而弗許也太平興國中罷昌州虚額鹽萬八千¶
餘斤淳化中許茶商於出茶處市茶自江之南悉免其¶
筭景徳中有司條制茶事過為嚴急帝諭之使裁損又¶
臣僚請於興元置𣙜茶場帝以擾民而弗許天聖七年¶
<pb:KR3k0029_WYG_122-18b>¶
上言者請更議茶鹽之法帝謂輔臣曰茶鹽民所食而¶
彊設法以禁之致犯法者衆但以贍養兵京師經費尚¶
廣未能弛之耳(國朝/會要)慶歴三年詔議者多言天下茶鹽¶
坑冶之有遺利朕懼開掊尅之政常抑而弗宣慮有過¶
取而傷者(皇朝/編年)嘉祐四年詔山澤之利與民共之遣使¶
就問皆驩然願弛茶禁嵗入之課以時上官又於嵗輸¶
裁减其數剗去禁條俾通商利皇祐中詔三司解鹽通¶
商因范祥之議也(合在嘉祐缺/    並會要)　宋陳執中在西府乞¶
<pb:KR3k0029_WYG_122-19a>¶
寛茶鹽之利富弼在諫垣乞弛茶鹽之禁歐陽脩在舘¶
職乞通茶鹽之法¶
𣙜茶茶之有稅起於趙賛茶之有𣙜起於王涯如王播¶
裴休皆主𣙜茶之議者國家百年茶法之變不知其幾¶
始嘗𣙜筦矣又嘗行射帖矣又嘗罷射帖而行交引矣¶
又嘗正三分法矣十分茶價四分給香藥三犀象其茶¶
引别以二十一色(四朝/志)云茶法(皇朝/編年)及天聖元年改茶¶
法官收浄利錢聽人戸興販自天聖以來屢易至嘉祐¶
<pb:KR3k0029_WYG_122-19b>¶
始行通商雖議者以為不便然更法之意則主於優民¶
也東南數路皆通商惟蜀中獨禁搉崇寧中蔡京大改¶
茶法仍舊禁𣙜園戸嵗鬻於官商人於𣙜貨務入納給¶
引咸平元年茶引錢百三十九萬餘貫五年六𣙜務十¶
三場收茶引之息百四十萬餘緡王安石曰仁宗時茶¶
法極弊歳猶得九十餘萬貫政和中收息至四萬貫有¶
竒¶
𣙜鹽之議成於漢之孔僅𢎞羊至　唐而劉晏第五𤦺¶
<pb:KR3k0029_WYG_122-20a>¶
皆主𣙜鹽之議者至宋朝𣙜鹽惟海鹽解鹽最資國用¶
鹽有出於井有出於海有出於池其大畧三種其外又¶
有出於石者又有出於木者品類不一蜀中之井鹽自¶
贍一方海鹽方國初鈔法未行置倉於建安軍轉米入¶
倉空船載鹽散於江浙諸路得鹽資船運而民力寛解¶
池之鹽朝廷專置使以領之然有契丹西夏之鹽常參¶
奪解池之利大抵海鹽井鹽則用烹煉而人力可為也¶
解鹽疏為畦隴决水灌其間南風起而鹽乃熟此資於¶
<pb:KR3k0029_WYG_122-20b>¶
天者也國家天下十八路而鹽之所出者十二路　淮¶
南　河北　河東　陜西　兩浙　湖北　福建　廣東¶
　益州　明州　梓州　夔州為池二監十場二十二¶
井八百二十二嵗入之多自兩稅之外莫大於鹽利¶
祖宗鹽利大率二千餘緡　仁宗時議臣欲𣙜河北鹽¶
張方平言為河北再𣙜鹽　周世宗嘗以鹽課均之兩¶
稅矣　仁宗納其言而不行其後章子厚為相而再行¶
禁𣙜矣蔡京秉政專利罔民使商賈入納於官自此為¶
<pb:KR3k0029_WYG_122-21a>¶
鈔鹽法然而法數十日一變暨法既及鈔不可用商賈¶
折閱此海鹽之變也葢徽宗時雨水不常防固不宻而¶
外水入解池不復成鹽遂失課息後始興工車出外水¶
此解鹽之一變也　今日閩廣於官鬻淮浙江湖則通¶
商然則茶自嘉祐收浄利均之茶户輸之使自興販矣¶
而蔡京又復𣙜茶此𣙜之又𣙜者也河北鹽自五代均¶
之稅户而通商矣章子厚復行𣙜鹽之法此亦𣙜之又¶
𣙜者也宣和時淮南鹽利自千五百萬緡今淮南鹽利¶
<pb:KR3k0029_WYG_122-21b>¶
亦同¶
再考宋朝茶宋之茶唯川陕廣南茶聽民自買賣禁其¶
出境餘悉𣙜犯者有刑淮南六州官曰為場十三置吏¶
以總之黄州麻城場蘄州洗馬場石橋場王琪場夀州¶
霍山場麻歩場開順場舒州羅源場大湖場光州商城¶
場子安場光山場六州採茶之民皆𨽻焉謂之園戸其¶
茶皆課園户輸賣或折稅以備𣙜貨務商旅等請也在¶
江南十州(宣歙江池饒/信温撫筠表)江西五軍(廣徳興國臨/江建昌南康)兩浙十¶
<pb:KR3k0029_WYG_122-22a>¶
二州(蘓杭越明婺處/温台湖常衢睦)荆湖八州(荆潭鼎澧/鄂岳歸峽)福建二州(建/劔)¶
其茶皆轉輸要會之地其六道州軍皆𣙜務或買或折¶
太祖乾徳二年詔在京建州漢蘄口各置植貨務五年¶
始禁私賣(筆/談)　太宗太平興國二年刪定禁法　淳化¶
二年許商賈就園户買茶於官場貼射始行貼射法¶
四年行交引法罷貼射又罷𣙜務　仁宗天聖元年改¶
三分法復行貼射法改淮南山場茶法官不收買聽人¶
户興販收浄利錢其客旅聽於在京入便見錢於所在¶
<pb:KR3k0029_WYG_122-22b>¶
給之(同/上)　嘉祐三年時臘茶之禁尤嚴於己䧟罪者衆¶
茶法屢更嵗課日削宰相陳通商之法命即三司置局¶
議之　四年韓絳及三司言宜納至和之後一嵗之數¶
以民得息錢均賦茶民恣其買賣所在無筭後以賦茶¶
户錢謂之租錢與諸路本錢悉儲以待邉糴自是唯臘¶
茶禁如舊餘茶四行天下矣(續通/鑑)　神宗元豐七年福¶
建路轉運副使王子京言建州臘茶舊立𣙜法遂權聽¶
通商自此茶户售客之茶甚良官中所得唯常茶稅錢¶
<pb:KR3k0029_WYG_122-23a>¶
極微南劒州亦出二十餘萬欲盡買入官度逐州軍民¶
戸多少及約隣路民用之數計置即官場賣嚴立告賞¶
禁建州賣私末茶乞借豊國監分十萬緡為本並從之¶
(長/編)始自熈寧七年至元豐八年增廣茶法蜀道茶場四¶
十一京西路金州為場六陕西賣茶為場三百三十二¶
熈寧七年稅息分四十萬緡元豐五年五十萬七年増¶
羡至一百六十萬緡詔定以百萬緡為歳額除充官經¶
費外並儲陕西以待詔用(食貨/志)　髙宗紹興二十五年¶
<pb:KR3k0029_WYG_122-23b>¶
言者請於産茶地分差官置場收買庶免私販之患上¶
問宰執曰今天下一歳茶利所入幾何秦檜曰都茶場¶
三處共得二百七十餘萬貫上曰比承平少陕西諸路¶
其數止如此(小/歴)¶
交引太祖乾徳二年諸州民有茶附折稅外官悉市之¶
許民於京師輸金銀錢帛官給劵就𣙜務以茶償之後¶
以西北用兵又募商人入中粟麥竹木於邉郡給文劵¶
謂之交引許就沿江𣙜務自請射茶郡所入直十五六¶
<pb:KR3k0029_WYG_122-24a>¶
千至二十千即給劵百千謂之加檯然商人入中者不¶
知茶利至京皆以茶引鬻於茶商百千纔得二十餘緡¶
謂之實錢輦下坐賈遂專蓄交引以射利謂之引鋪嵗¶
月滋深沿江茶務交引坌至茶錢充給計嵗入新茶三¶
年不能償其弊如此迨至景徳三年邉陲罷守言事者¶
多言𣙜務非便乃命鹽鐵使林特議更其法特請依時¶
價官收交引每茶價及百千者官收實錢五十千其執¶
見交引至務者量抽十之二行之一年　真宗又命三¶
<pb:KR3k0029_WYG_122-24b>¶
司同較利害特等請罷比較茶法商旅無疑惑四年特¶
等以課増遷官¶
茶課宋茶利除本外浄入錢𣙜時取一年最中數計一¶
百九萬四千餘貫　咸平元年一百三十九餘萬貫¶
始行交引時諸州産茶幾一千百萬斤别以二十一色¶
六𣙜務十三場收息百四十七萬緡　又云景徳三年¶
前嵗收錢七十三萬餘貫自林特改法官收交引後行之¶
三年共收七百九萬貫¶
<pb:KR3k0029_WYG_122-25a>¶
　¶
　¶
　¶
　¶
　¶
　¶
　¶
　¶
<pb:KR3k0029_WYG_122-25b>¶
　¶
　¶
　¶
　¶
　¶
　¶
　¶
　羣書考索後集卷五十六¶
