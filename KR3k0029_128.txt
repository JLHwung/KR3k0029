# -*- mode: mandoku-view; -*-
#+TITLE: 群書考索
#+DATE: 2015-08-24 23:30:55.121440
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷六十二
<pb:KR3k0029_WYG_128-1a>¶
欽定四庫全書¶
　羣書考索後集卷六十二¶
　　　　　　　　　　　　宋　章如愚　編¶
　　財用門¶
　　　楮幣類¶
三代之賦皆以粟榖所謂帛布不過一時權輕重吏俸¶
乃分田制禄未嘗以錢幣為也¶
夏商之幣金為三品黄金白金赤金是也¶
<pb:KR3k0029_WYG_128-1b>¶
周小宰以官府之八成經邦治七曰聽稱責以傳别鄭¶
司農注云稱責謂貸予也傳别謂劵書也當是之時特¶
民間私相稱貸以為符驗公家未嘗為之¶
漢自王公至佐吏亦以榖粟制禄當時制賦不過口筭¶
而人納錢百餘至¶
武帝用度不給於是造白鹿以為皮幣王侯貴人或以¶
朝覲或以㑹遇或以聘享必以薦璧而後行造銀為白¶
金飾以文采或以為龍或以為馬或以為龜各有其直¶
<pb:KR3k0029_WYG_128-2a>¶
而不紊國用頼以少舒民力頼以少寛亦一時權宜之¶
術¶
唐憲宗時令商賈至京師委錢諸道富家以輕装赴四¶
方合劵乃取號為飛錢即楮劵所由起也迨我國朝真¶
宗朝張詠鎮蜀患蜀人鐵錢之重不可貿易於是設質¶
劑之法一交一緡以三年為一界而換之始祥符之辛¶
亥至熈寧之丙辰六十五年二十二界雖至巧有不能¶
易(寳/訓)¶
<pb:KR3k0029_WYG_128-2b>¶
仁宗天聖元年初蜀民以鐵錢重私為劵謂之交子以¶
便貿易富民十六户主之其後富者稍衰不能償所負¶
争訟數起大中祥符末薛田為轉運使請官置交子務¶
以㩁其出入久不報㓂瑊守蜀遂乞廢交子不復用㑹¶
瑊去而田代之詔曰與張若谷度其利害田若谷議廢¶
交子不復用則貿遷非便但請官為置務禁民私造¶
又詔梓州路提㸃刑獄官與田若谷議田等議如前詔¶
從其請始置益州交子務(長/編)　天聖初用其議一界止¶
<pb:KR3k0029_WYG_128-3a>¶
一百二十五萬餘緡至紹聖則増為一百四十萬緡至¶
元符則又増為一百八十萬餘緡今則二千五百七十¶
萬餘緡(㑹/要)¶
慶歴七年孫甫嘗監交子務轉運使以偽造交子多犯¶
法欲廢不用甫曰交子可以偽造鐵錢可以私鑄有犯¶
私鑄鑄可廢乎但嚴治之不當以小害廢大(墓/誌)　皇祐¶
二年阮逸建言作錢葆飾以翠羽珠珮藉以鹿皮欲以¶
錢兼行陳升之以為漢武帝置皮幣取後世之譏况阮¶
<pb:KR3k0029_WYG_128-3b>¶
逸之言作偽不可用上罷之¶
神宗朝文彦博言行交子不便事上曰行交子誠非得¶
已若素有定制財用既足則自不須此今未能然是以¶
急難不能無有不得已之事(長/編)　皮公弼言交子之法¶
以方寸之紙飛錢致逺然不積錢為本亦不能以空文¶
行今商虢鄜耀紅崖清逺鐵冶所收極廣茍即冶更鑄¶
折二錢嵗除工費外可得百萬緡為交子本并上可行¶
十二事上批可如所乞委公弼營辦(長/編)¶
<pb:KR3k0029_WYG_128-4a>¶
熈寧二年條例司言髙遵裕等乞置交子務交子行於¶
成都人以為便今河東若運鐵錢勞費宜行交子法後¶
轉運使交子法行商賈不肯中納糧草不惟有害邉糴¶
亦恐鹽礬不售遂廢　沈起以陜西錢不足請行交子¶
後張景寧出使言交子可行於蜀不可行於陜西将恐¶
民失業無以為生罷之後又以鈔法有害邉糴復行交¶
子二年又以無實錢為本法不可行無益於鈔法又罷¶
哲宗紹聖二年上問曽布欲行交子法如何近曽令余¶
<pb:KR3k0029_WYG_128-4b>¶
景相度以為可行布曰此法不可行不惟與川交子相¶
亂兼交子須有見錢相當乃可行熈寧四年韓絳作相¶
兩欲施行皆議論不成而罷余景輕易小人何可與議¶
法(長/編)¶
徽宗大觀元年改四川交子為錢引自朝廷取湟廓西¶
寧通行交子法以助兵費由是比天聖一界逾二十倍¶
價益减落及至換界年分新交子一千乃當舊交子四¶
千交子法大壊故更張之其後又詔四十一界至四十¶
<pb:KR3k0029_WYG_128-5a>¶
三界更不收兊云(長/編)　十月又詔陜西河東數路引直¶
五千至七十而成都纔直二三百民間貿易十千以上¶
今錢與引半用(㑹/要)¶
髙宗紹興六年張澄嘗請依四川造㑹子與錢並行詔¶
造百五十萬充糴本而未樁到見錢議者以為恐未信¶
於民遽詔罷之¶
髙宗論四川交子之弊曰如沈該稱提之說但官中嘗¶
有百萬緡遇交子减價自買之即無弊矣　紹興三十¶
<pb:KR3k0029_WYG_128-5b>¶
年錢端禮知臨安府建言楮幣以行累月合支官錢造¶
㑹子流傳輸官亦許用之　紹興三十一年詔於都茶¶
場置㑹子務仍撥左藏庫錢十萬貫為本錢端禮為六¶
務出納制用皆有法平¶
孝宗淳熈元年𠡠曰劄子去嵗降㫖揮許人户以㑹子¶
入納官物及今年正月内令諸州軍起發上供諸色窠¶
名錢許用三分㑹子比見浙中州縣間交納稅物不依¶
近降㫖揮許民戸經户部御史臺越訴不遵依去處重¶
<pb:KR3k0029_WYG_128-6a>¶
行賞罰如此州縣不得因縁為奸人知㑹子之貴自然¶
流通無滯此亦救弊之一端三省同奉聖㫖依¶
孝宗嘗收内帑金帛以易楮藏于内庫者四百萬行于¶
民間者僅二百萬一時幣楮重於黄金　淳熈三年四¶
月壬子内殿進呈淮東西兩總領乞以金銀兊換㑹子¶
支遣上曰綱運既以㑹子中半入納何故乃爾闕少葉¶
衡龔茂良奏縁朝廷以金銀換㑹子此不過散在民間¶
耳上曰何幸得㑹子重但更思所以闕用之因三日復¶
<pb:KR3k0029_WYG_128-6b>¶
宣問及此衡奏户部嵗入一千二百萬其半為㑹子而¶
南庫以金銀換收者四百餘萬流行於外者纔百萬安¶
得不少上謂曰此是户部之數不知兩總領所數多寡¶
如何恐久有弊須先䆒見其源兩處且各以二十萬與¶
之兊換金銀及錢銀臣申到民間入納闕少㑹子并兩¶
淮收換銅錢已支絶㑹子乞再給降上曰會子真如此¶
少茂良奏聞得商旅往來貿易競用㑹子一為免稅二¶
為省脚乗三為不復折閱以此觀之大段流通上遽令¶
<pb:KR3k0029_WYG_128-7a>¶
應副因宣諭曰卿等子細講究本末思所以為善後之¶
計衡等多遵禀聖訓而退(聖/政)　七月乙未宰執進呈訖¶
上謂曰㑹子通行民間銅錢日多甚可喜葉衡奏今諸¶
處㑹子甚難得謂宜量行支降行使上又曰未可向來¶
止縁所出數多致有前日之弊今須少待徐議施行¶
淳熈十年正月辛亥進呈鎮江總領所乞降新㑹兊換¶
上見前具新印㑹子數目乃曰新印㑹子比舊又増多¶
大凡行用㑹子少則重多則輕王淮等奏曰誠如聖諭¶
<pb:KR3k0029_WYG_128-7b>¶
(聖/政)　趙開知川蜀憂其楮幣之輕遂詢其至貴之時用¶
官錢以此價收之故蜀人大為貴重¶
孝宗即位民間惟重錢輕楮幣於是出御府之金以佐¶
大農寧收空劵(典/章)¶
　　　坑冶¶
黄帝問於伯髙曰吾欲陶天下而以為一家為之有道¶
乎伯髙對曰上有丹砂者下有金上有磁石者下有銅¶
金上有陵石者下有鉛錫赤銅上有赭者下有鐵此山¶
<pb:KR3k0029_WYG_128-8a>¶
之見榮者也¶
禹以歴山之金鑄幣而贖民之無饘賣子者　禹貢青¶
州貢岱畎絲枲鈆松怪石揚州貢金三品荆州貢金三¶
品梁州貢璆鐵銀鏤砮磬¶
湯以荘山之金鑄幣而贖民之賣子者(並管/子)¶
周禮卝人掌金玉錫石之地而為厲禁以守之若以時¶
取之則物其地圗而授之廵其禁令¶
齊管子謂威公曰君其率白徒之卒鑄莊山之金以為¶
<pb:KR3k0029_WYG_128-8b>¶
幣¶
漢四百年班范二史其金之所産與夫國資其利者不¶
見於志惟吴鄧以銅山錢遍於天下¶
唐銀銅鐵錫之冶二百六十八陜宣潤饒衢信五州銀¶
冶五十八銅冶九十六鐵山五錫山二鈆山四汾州礬¶
山七¶
太宗時權萬紀上言宣饒二州銀大發采之可得數百¶
萬緡上怒曰朕為天子所少者非財也但恨無嘉政可¶
<pb:KR3k0029_WYG_128-9a>¶
以利民而卿乃以利規我欲方我漢桓靈耶遂黜萬紀¶
髙宗麟徳二年廢陜州銅冶四十八¶
𤣥宗開元十五年初稅伊陽五重山銀錫¶
徳宗時韓洄言山澤之利宜歸王者自是皆𨽻鹽鐵使¶
憲宗元和中天下銀冶廢者四十嵗采銀萬二千兩銅¶
二十六萬六十斤鐵二百七萬斤錫五千斤鈆無常數¶
文宗開成元年復以山澤之利歸州縣刺史選吏主之¶
其後諸州牟利以自植天下不過七萬餘緡¶
<pb:KR3k0029_WYG_128-9b>¶
武宗増河湟戍兵衣絹五十二萬餘匹裴休請復鹽鐵¶
使以助國用増銀冶二鐵山七十一銅冶二十七鈆山¶
一天下嵗率銀二萬五千兩銅六十五萬五千斤鈆十¶
一萬四千斤錫萬七千斤鐵五十三萬二千斤(唐/志)¶
宋太祖凡産金有商饒歙撫四州南安軍産銀有桂陽¶
開寳龍焙三監又五十一場在饒䖍信建昌越衢處建¶
福漳汀南建邵武南安廣韶連英恩春秦興元等州軍¶
産銅有三十五場在饒處建英信南汀漳邵武南劔等¶
<pb:KR3k0029_WYG_128-10a>¶
州軍又一務曰梓州之銅來産鐵有四監曰徐州之大¶
通利國兖州之萊蕪廢於大中祥符七年又河鳳翔虢¶
同儀蘄黄袁英州興國軍有十二冶晉磁鳳澧道渠合¶
梅陜耀坊䖍吉州有十二務信鄂建連南劔邵武等州¶
軍有二十五場産錫有九場在河南之長水及䖍南康¶
道賀潮循等州軍産鈆有三十六場在衢越建南安英春¶
韶汀漳南劔邵武等州軍水銀四場在秦階商鳳州朱¶
砂二場在商宣道至道末天下嵗課金若干兩銀十四¶
<pb:KR3k0029_WYG_128-10b>¶
萬五千餘兩銅四百一十二萬餘金鐵五百七十四萬¶
八千餘斤鈆七十九萬三十餘斤鍚一十六萬九十餘¶
斤天禧末金一萬兩銀八十八萬三千餘兩銅二百六¶
十七萬五千餘斤鐵六百二十九萬三千餘斤鈆四十¶
四萬七千餘斤錫一十九萬一千餘斤水銀三千餘斤¶
朱砂五千餘斤然金銀除坑冶丁稅和市外課利折納¶
互市所得皆在焉　國家産金之所六産銀之所四十¶
有七産銅之所三十有六産鐵之所四十有七産鈆之¶
<pb:KR3k0029_WYG_128-11a>¶
所七産錫之所一水銀朱砂之所一此舊制為然後有¶
増罷不止此(㑹/要)　祖宗時金嵗入五萬餘兩自景徳至¶
寳元金増五萬五十餘銀増至二十一萬斤　開寳三¶
年詔曰古者不貴難得之貨後代賦及山澤上加侵削¶
下益彫弊朕每念兹事常深痛懐未能捐金於山豈忍¶
奪人之利自今桂陽監嵗入白金宜三分减一　開寳¶
四年詔昔漢法作偽黄金棄市所以防民之奸弊也如¶
聞京城之内競習其術轉相誑耀此而不止為盗之萌¶
<pb:KR3k0029_WYG_128-11b>¶
自今犯者並寘極典¶
太宗興國八年詔大通冶嵗輸鐵上方鑄兵噐煅煉十¶
分纔得其四五自今大通冶鐵先鑄成噐俾官倅治之¶
無使負重致逺匱民焉(㑹/要)　至道元年廢邵武軍歸化¶
縣金場已配買金百姓送納建以棄命自例者詔永不¶
得興置工匠悉放歸農後本軍復上言請興置是場¶
真宗以先帝恐害及久已得停廢可從也遂罷其奏¶
至道二年陜西奏成州金坑嵗不登望遣使按行更正¶
<pb:KR3k0029_WYG_128-12a>¶
新制詔曰捐金於山前聖之盛徳所寳惟榖舊史之格¶
言朕緬慕太古之風不貴難得之貨其成州兩處金坑¶
並宜停廢又廢衢州銀冶(㑹/要)¶
真宗時邵武軍上言請興置舊廢金場先是太宗至道¶
元年詔廢是場永不得興置遂不從所請　咸平二年¶
宰相張齊賢上言今之所患錢貨未多望擇使臣逐處¶
相度髙價招誘人户採陶鈆錫仍按行出銅錫薪炭處¶
置場鑄錢如此三年嵗可得百五十萬貫乃命馮亮白¶
<pb:KR3k0029_WYG_128-12b>¶
承眷度至明年鑄錢一百二十五萬貫銅皆有餘羡乃¶
以亮為都大提㸃鑄錢事以承眷同提㸃焉(長/編)　祥符¶
元年帝以京城金銀價貴以問三司使丁謂言多謂戎¶
回鶻所市入蕃詔令約束之　祥符九年發運使李溥¶
奏饒江池信等州四監共鑄一百二十五萬貫使銅四¶
百五十三萬餘斤自景徳元年至大中祥符八年出坑¶
漸少乞告諭民有知苖脉興廢處許令告官烹煉較其¶
課利優之(㑹/要)¶
<pb:KR3k0029_WYG_128-13a>¶
仁宗時三司上言恩州陽江縣産金請選官主其事上¶
曰毋得乗此重擾逺民姑務納束之(寳/訓)　天聖三年都¶
官貟外郎桞宏奏朝廷於饒州置金雖累更條而其弊¶
尚深遂使豪商操其權貧民受其困雖差衙前户請錢¶
散買毎一次充役遂至破竭家産又大商富賈多自京¶
師入便饒州錢此州别無輕貨正買生金官錢既少私¶
價轉増是致一方久罹其弊今請住諸處商客入便饒¶
州錢一二年間驗其損益金價必减民力稍蘇其利歸¶
<pb:KR3k0029_WYG_128-13b>¶
公家用制商賈遂從之天聖五年買金逐等第毎兩各¶
添錢一貫自是金數多詔奬本州長吏以下宰臣王曽¶
等言獲金雖本州長吏以下雖多深慮耕鑿之民弛廢¶
農業争趨厚利望諭本州常切體量止絶遂從之也¶
慶歴三年六月甲辰詔曰議者多言天下茶鹽礬銅銀¶
坑冶之有遺利朕懼開掊克之政常抑而弗宣然尚慮¶
有過取而傷民者轉運司其諭所部官吏條上利害以¶
聞(長/編)¶
<pb:KR3k0029_WYG_128-14a>¶
神宗熈寧元年詔天下貨寳坑冶不發而負嵗課者蠲¶
之(㑹/要)¶
元豐七年提㸃江浙等路坑冶鑄錢胡宗師言信州鈆¶
山縣銅坑發已置場冶乞借江東提舉司錢二十萬緡¶
以新鑄錢息二分還福建二浙有銅坑處准此户部言¶
宗師言皆推行詔借江東提舉司錢十五萬緡以新鑄¶
錢還所乞福建二浙借錢不行(長/編)¶
哲宗紹聖二年十一月同管勾陜西路銀銅坑冶鑄錢¶
<pb:KR3k0029_WYG_128-14b>¶
許天啟言檢踏到銅苖興發計六十餘處内四處已置¶
場差人烹煉外如銅苖興發在京西川路亦乞計度前¶
去檢踏從之(長/編)¶
髙宗紹興二十七年湯鵬舉奏前日罷坑冶鑄錢司甚¶
善但戸部近日欲檢本錢兼别差官所以臺章論列兼¶
恐坑冶司省罷官在此唱為異議願陛下以鑄錢專委¶
轉運司必能就緒上宣諭曰此一事朕詢之士大夫亦¶
無他說獨王珪再有章䟽朕謂凡建立人各以所見相¶
<pb:KR3k0029_WYG_128-15a>¶
可否歸之至當後可若一人唱之百人和之事或未當¶
朕則何取(聖/政)¶
孝宗乾道二年以饒州貢金千兩民力不支遂减十分¶
之七以蘇一部之民(饒州貢/金記)　　坑冶宋朝舊有官置¶
場監或民承買以分數申於官舊𨽻諸路轉運司本錢¶
亦資焉其物悉歸内帑崇寧以後廣搜利宂𣙜賦益偹¶
凡属之提舉司者謂之新坑冶用常平息錢與剰利錢¶
為本金錢等物往往皆積之大觀庫自蔡京始也(四朝/志)¶
<pb:KR3k0029_WYG_128-15b>¶
　　　鬻爵¶
秦始皇四年令百姓納粟一千石拜爵一級¶
漢文帝時因晁錯請令天下入粟縣官得以拜爵六百¶
石爵上造(第一/等爵)稍増至四千石為五大夫(第九/等爵)萬二千¶
石為大庶長(第十八/等爵)各以多少級數為差是時張釋之¶
以訾為郎漢初訾得萬錢乃得官　至景帝時上郡以¶
西旱復脩賣爵令而裁其價以招人訾四方皆可得官¶
武帝元朔元年外事四夷内興功利國用空竭乃募民¶
<pb:KR3k0029_WYG_128-16a>¶
能入奴婢以終身復為郎増秩及入牛馬為郎唯卜式¶
數求入財天子拜式為中郎始令吏得入粟補官郎至¶
六百石後桑宏羊請令民得入粟補官(通/典)　元朔五年¶
有司議令人得買爵至賞官名曰武功爵級十七萬凡¶
直三十餘萬金請買武功爵官首者試補吏先除千夫¶
如五大夫(五大夫舊二十等爵/之第九級也  通典)　又犯令株送徒入財¶
得補官黄覇以待詔入錢賞官補侍郎謁者¶
成帝鴻嘉三年買爵價級千錢¶
<pb:KR3k0029_WYG_128-16b>¶
後漢安帝永初三年天下水旱用度不足三公奏請令¶
吏人入榖得闗内侯(通/典)¶
靈帝先和元年開西邸賣官二千石二千萬四百石四¶
百萬於西園立庫以貯之又私令左右賣公卿公千萬¶
卿五百萬時司徒崔烈入錢一百萬以買司徒其子鈞¶
曰大人不當為三公論者嫌其銅臭(通/典)¶
晉武帝太康三年問劉毅以吾可方漢何主毅對以桓¶
靈之主帝曰吾雖徳不及古人猶克己為理南平吴㑹¶
<pb:KR3k0029_WYG_128-17a>¶
一　天下方之桓靈不亦甚乎對曰桓靈賣官錢入官¶
庫陛下賣官錢入私門以此言之乃不如也¶
後魏明帝初承䘮亂之後倉廩虚罄遂班入粟之制輸¶
粟八千石賞散侯六千石散伯四千石散子三千石散¶
男職人輸七百石賞一大階授以實官白人輸五百石¶
聴依第出身千石加一大階諸沙門有輸粟四千石入¶
京倉者授本州統各有差(通/典)¶
唐肅宗至徳二年御史鄭叔清奏前諸使下召納錢物¶
<pb:KR3k0029_WYG_128-17b>¶
多給空名告申又准敇納錢百千與明經出身如曽受¶
業粗通帖策修身謹行鄉曲所知者量减二十千文如¶
先經舉送到省落第灼然有慿帖策不甚寥落者减五¶
千文若粗識文字准元敕處分未曽讀學不識文字者¶
加三十千應授執事官并勲階號及贈官等有合䕃子¶
孫者如户内兼䕃丁中三人以上免課役者加一百千¶
文毎加一丁中累加三十文蓋先已納錢令再納錢求¶
出身也(通/典)¶
<pb:KR3k0029_WYG_128-18a>¶
憲宗時募民入粟河北淮西自千斛以上皆授以官¶
宋朝太宗時州郡有水旱之災民艱食者許富民入粟¶
賑貸飢民等第授官　淳化中勑一千石賜爵一級二¶
千石本州助教二千石本州文學四千石試大理評事¶
三班借職五千石與出身奉職七千石與别駕不簽押¶
公事一萬石與殿直　太宗朝恩例差减於此天聖八¶
年河北民飢亦用此例¶
真宗景徳二年二月咸平末河北轉運使劉綜上言西¶
<pb:KR3k0029_WYG_128-18b>¶
漢晁錯以為爵者上之所擅出於口而無窮粟者民之¶
所種生於地而不乏使入粟授以爵塞下之粟必多¶
文帝從之令民入粟偹邉六百石爵上造萬三千石為¶
大庶長事存典故利及公家今河北諸州聚兵糧饋勞¶
費望行漢制以濟軍儲　既而水部郎中許元豹言縁¶
河州縣和糴邉榖數少望許進獻糧授以官秩事下三¶
司議奏請令河北定州廣信安肅軍北平寨入榖千石¶
授本州助教文學二千石賜出身三千石授簿尉借職¶
<pb:KR3k0029_WYG_128-19a>¶
四千石授奉職五千石授寺監主簿六千石授校書正¶
字七千石授太祝奉禮郎八千石授大理評事殿直九¶
千石授諸寺監丞侍禁萬石授大理寺丞供奉官真定¶
府洛邢趙貝冀博瀛莫雄覇等州乾寧順安信安永定¶
永静等軍千石以上加百石授助教文學二千石以上¶
復遞加一百石至萬二千石授大理寺丞供奉官大名¶
府懐磁衛相澶等州通利軍千石以上加五百石授助¶
教文學二千石以上遞加五百石至萬五千石授大理¶
<pb:KR3k0029_WYG_128-19b>¶
寺供奉官上慮爵賞之濫重惜其事宰相言故事具存¶
行之無損乃請陜西諸州亦如此制既而有司復定環¶
渭涇原慶州鎮戎保安軍同定州等處涇定鳳儀邠鄜¶
秦隴鳳州同洛州等處鳳翔河中府陜同莘觧乾耀丹¶
坊虢成階州同懐州等處悉從之(長/編)¶
天禧二年學䆒鄭可狀本州民闕食願出粟五千八百¶
石賑濟乞賜第選班行奉㫖不行晁逈李綱上言臣等¶
商度損餘補乏為利亦大望令宰臣定議特從其請俟¶
<pb:KR3k0029_WYG_128-20a>¶
豐稔即止¶
仁宗康定初陜西用兵太子中允尹洙請為鬻爵為土¶
軍營房及所給物費其鬻爵之法凡入粟五百斛為上¶
爵許入珠金為婦女服飾得與本部七品官接坐入粟¶
百斛為下爵許蓄女使以銀為飲食噐三司使鄭戬為¶
翰林學士丁度知制誥葉清臣參議以謂未能制勝於¶
閫外適足歛怨於天下其議遂寢(長/編)¶
慶歴七年詔係方銓應納粟授官人不除司理司法參¶
<pb:KR3k0029_WYG_128-20b>¶
軍洎上州判官資考深無過犯方注縣尉主簿如循資¶
入縣令録事參軍者銓司依格注擬止令臨監物務從¶
御史知雜李東之所請也　嘉祐六年詔凡入貲為郎¶
至升朝官戸役皆免之京官不得免衙前自餘免其身¶
而止¶
神宗熈寧元年賜河東路轉運司試将作監主簿大廟¶
齋郎州助教攝助教空名敕誥各三十令乗秋熟募民¶
納粟實邉候已授官仍更免差役之次從轉運使劉庠¶
<pb:KR3k0029_WYG_128-21a>¶
請也癸丑詔給將作監主簿齋郎補牒州助教攝助教¶
敕各三十下鄜延路募百姓入粟實邉仍免徑差一次¶
(長/編)　熈寧七年賜敕誥補牒賑貸涇原環慶路飢民及¶
為永興常平糴本¶
哲宗元祐元年上官均百司胥吏主行文書積年寡過¶
例該禄仕又豪右之家以貲受官其才品庸下素不知¶
義又外臺郡守奬薦之所不及彼固分甘卑賤豈復有¶
奮動之意其視補䕃子弟聞父兄之教少壯就官有鄉¶
<pb:KR3k0029_WYG_128-21b>¶
進之心宜有間矣由此觀之納粟胥吏不如補䕃補䕃¶
不如進士理之必然也臣以為四者之冗有可罷者納¶
粟得官是也有可裁抑者特奏資䕃胥吏是也¶
髙宗紹興元年詔以米價踴貴細民闕食令諸路州軍¶
以常平倉粟量度出糶仍令州縣勸誘積榖之家將願¶
糶數具文歴出糶如及三千石以上補守闕進義副尉¶
六千石以上進義副尉九千石以上下班祗應一萬二¶
千石以上進義校尉一萬五千石以上進武校尉二萬¶
<pb:KR3k0029_WYG_128-22a>¶
石以上者取㫖優異推恩已有官䕃者此類别作施行¶
(聖/政)¶
孝宗淳熈三年詔鬻爵非古制也理財有道均節出入¶
足矣安輕官爵以益貨財朕甚不取自今除歉嵗民願¶
入粟賑饑有裕於衆聽取㫖補官其餘一切住罷見在¶
綾紙告身並繳赴尚書省毁抹(㑹/要)¶
　爵二十級自公士至不更四級為士爵(公士/簮袠)　(上造/不更)¶
自大夫至五大夫五級為大夫爵(大夫/大夫)　(官大夫五公/公乗    大)¶
<pb:KR3k0029_WYG_128-22b>¶
(夫/)自左庶長至大庶長九級為卿爵(左庶長中右庶長/左更    更  右)¶
(更駟少上造/    車庶長)　(太上造/大庶長)以至闗内侯則内諸侯也徹侯¶
則外諸侯也皆爵也世多以秦商君為政為爵十¶
八級合闗内侯為二十等殆秦制乎殊不知自齊¶
已有勇爵之名而春秋傳已有所謂庶長鮑者則¶
其來非一日矣意者自春秋以来急于攻戰設爵¶
以示天下至秦而益以武功為尚而爵級之制備¶
于商君上設爵以待軍功下非功則不能以倖得¶
<pb:KR3k0029_WYG_128-23a>¶
所以起天下好戰之心而握其運動之微權也髙祖造¶
漢百戰而得之軍功既多而爵級亦濫暨天下既平徃¶
徃人不以爵為重而有善遇髙爵之詔不如詔者重論¶
之髙祖正懼爵級之輕而人或賤簡之也然而天下猶¶
不以爵為重朝廷之賜民爵並加而無間盖視為恩典¶
之常耳　武帝繼業思所以振起武功故於爵不得不¶
重専置武功爵以賞軍功其等十有一士爵四級(造士/  閑)¶
(輿衛元良/士    戎)士大夫爵三級(官首千秉/鐸    夫)卿爵四級(樂卿/執戎)¶
<pb:KR3k0029_WYG_128-23b>¶
(政長/庶)軍衛耳較之秦爵遂减其十爵級既少則轉者易¶
及所以作新天下之意而啟其尚功之習也至於舊爵¶
之級亦不輕予卜式以輸財助兵費於是賜爵左庶長¶
以布告天下使知帝意之所向焉¶
　¶
　¶
　¶
　羣書考索後集卷六十二¶
