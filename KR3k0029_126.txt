# -*- mode: mandoku-view; -*-
#+TITLE: 群書考索
#+DATE: 2015-08-24 23:30:55.067641
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷六十
<pb:KR3k0029_WYG_126-1a>¶
欽定四庫全書¶
　羣書考索後集卷六十¶
　　　　　　　　　　　宋　章如愚　編¶
　　財用門¶
　　　銅錢類¶
宋朝國初平江南嵗鑄錢七萬貫自後稍増廣太宗至¶
道中嵗八十萬貫真宗景徳末一百八十三萬貫天禧¶
末一百五萬貫(祥符後坑/多不發也)仁宗天聖中嵗鑄一百餘萬¶
<pb:KR3k0029_WYG_126-1b>¶
貫慶厯中三百萬貫神宗熈寧以後嵗鑄銅錢共六百¶
餘萬貫(出類/苑)¶
宋朝鑄錢之目國初嵗鑄緡錢三百二十萬東南則二¶
百五十萬神宗元豐増至五百萬出東南者三百八十¶
萬神宗熈寧以後漸虧其舊銅窟消耗苖脉不興乃始¶
侵鐵為銅謂之膽銅今日則嵗僅十五萬緡¶
宋朝東南鑄錢之監江州有廣寧監(咸平三年置額/二十萬  紹興)¶
(寄役/贑州)池州有永豐監(至道三年置額四十/萬  紹興寄贑州)　建州¶
<pb:KR3k0029_WYG_126-2a>¶
有豐國監(咸平三年置/額二十萬)　韶州有永通監(景徳八年置/額四十八萬)¶
(云會要内/  十萬)　以至監絳州之典錢(十三萬/大錢)　衛州之黎¶
陽(熈寧七年置/額三萬七緡)　與夫衡州之監亭(十五/萬)　睦州之神¶
泉(十五/萬)　熈寧八年以神泉為名¶
宋朝設監之所又有永平監(在饒州唐肅宗乾元/初置額四十五萬)　阜¶
民監(在惠/州)　保興監(在杭/州)　鑄錢院(在䖍州大觀四年/置  紹興勅廣寧)¶
(及永豐二/監寄此)¶
亦設監之所¶
<pb:KR3k0029_WYG_126-2b>¶
太宗至道二年冬十月詔以池州新鑄錢監為永豐監¶
先是饒州有永平監兵匠多而銅錫不給知州馬亮請¶
分其工之半别置鹽於池州詔從之於是嵗増鑄上數十¶
萬(長/編)　太平興國二年初李煜舊用鐵錢於民不便樊¶
若水請置監於昇鄂饒等州大鑄銅錢見山之出銅者¶
悉禁民採並取以給官鑄諸州官所則銅錢盡發以市¶
金帛輕貨上供及博糴麥銅錢既不渡江益以新錢民¶
間錢愈多鐵錢自當不用悉鑄為農噐以給江北流民¶
<pb:KR3k0029_WYG_126-3a>¶
之歸附者且除銅錢過江之禁詔從其便民甚便之(長/編)¶
太平興國八年張齊賢初除轉運使辭日上面命曰江¶
左初平民間不便事一一條奏齊賢曰臣聞江左舊以¶
鐵為幣今改用銅錢民間難得而官責課頗受鞭撻此¶
最不便上曰漢時吴王即山鑄錢江南多出銅為朕宻¶
經營之初李氏嵗鑄六萬貫自克復増咨匠然不過七¶
萬貫常患銅及鉛錫之不給齊賢乃訪得江南承㫖丁¶
釗歴指饒信䖍州山谷産銅鉛錫之所又求前代鑄法¶
<pb:KR3k0029_WYG_126-3b>¶
惟饒州永平監用唐開元錢料堅實可久由是定取其¶
法嵗鑄三十萬貫即詣闕面陳其事詔可之然唐永平¶
錢法肉好周郭精妙齊賢所鑄雖増數倍而稍為粗惡¶
矣(長/編)¶
真宗咸平三年五月先是宰相張齊賢上言今之所患¶
錢貨未至多望擇使臣往逐處相度添價又招誘人户¶
淘採鉛錫仍按行銅山易得薪炭處置監鑄錢如此二¶
年間可得百五十萬貫即遣虞部貟外郎馮亮(未/見)内供¶
<pb:KR3k0029_WYG_126-4a>¶
奉官白承睿往幹其事庚申亮等言饒池江建州嵗鑄¶
錢百三十五萬貫銅鉛皆有餘羡乃以亮為江南轉運¶
副使兼都大提㸃江南福建路鑄錢事承睿同提㸃焉¶
(長/編)　祥符九年李溥言饒池江杭四州錢監毎嵗共鑄¶
錢一百二十萬貫用銅四百五十三萬斤四監及産銅¶
州軍見管銅共一百五十二萬一千二百餘斤又信州¶
隂山等處銅坑自咸平初興發商旅競集官場嵗五六¶
百萬斤採取既多其後止二三百萬斤望酌中定額¶
<pb:KR3k0029_WYG_126-4b>¶
上曰嘗記咸平中陳恕以江南銅多請官少市未幾銅¶
鑛漸少迄今常苦不豐天地所育皆貴濟用豈人心可¶
料其増損耶(長/編)天禧五年錢弊之制有銅鐵二等凡¶
鑄銅錢有四監饒州曰永平池州曰永豊江州曰廣寧¶
建寧府曰豐國至道中嵗鑄八十萬貫景徳末至一百¶
八十三萬貫大中祥符後銅坑多不發天禧末鑄一百¶
五萬貫(後/編)¶
神宗熈寧五年丁卯内藏庫言勘會饒池江建等州逓¶
<pb:KR3k0029_WYG_126-5a>¶
年額鑄錢一百五萬貫并額外増剰錢久來並納内藏¶
庫毎年却退錢六十萬貫并三年一次支南郊錢一百¶
萬貫赴三司顯見往復欲乞下三司自今年額鑄錢一¶
百五萬貫内支一十一萬六千六百六十六貫六百六¶
十七文并饒池江建州監鑄到額外剰錢並納本庫外¶
餘錢並令左藏庫受更不令本庫逐年退錢六十萬貫¶
并每次南郊支錢一百萬貫與三司仍乞减放兵上庫¶
搯子節級共三十人歸左藏庫毎日只輪差軍搯子三¶
<pb:KR3k0029_WYG_126-5b>¶
人赴庫如遇諸處支納錢實據合使人數邉旋於左藏¶
庫計㑹勾喚從之(長/編)　熈寧七年廣東轉運司言韶州¶
永通阜民二監嵗鑄錢八十萬此又増鑄錢三十萬近¶
有㫖改鑄折二錢一嵗比小錢可増二十萬欲乞以所¶
募舟運至發運司改兊小錢入京以為軍國之計上批¶
惠州阜民錢監治平四年置所鑄錢係内藏嵗額止前¶
年移撥與轉運司買銅今既有羡餘宜復歸内藏¶
徽宗崇寧三年十二月復置阜民監熈寧問始置元祐¶
<pb:KR3k0029_WYG_126-6a>¶
元年罷於是從提舉廣東常平兼措置韶州鑄錢王覺¶
奏請復之(長/編)崇寧五年戸部状近契勘江池饒建州錢¶
監各有拖欠下未鑄户部無額上供錢萬數浩瀚雖累¶
牒逐州鑄錢司轉運發運司等處催促終不見補鑄起¶
發契勘在京支費浩大自今急闕見錢已借用朝廷封¶
樁錢接助支遣拖下未鑄小平錢共二百一十八萬餘¶
貫令工部案劾施行從之(長/編)　崇寧五年中書省勘會¶
諸路嵗收銅數及鑄錢合用銅數下項一每年約收諸¶
<pb:KR3k0029_WYG_126-6b>¶
色銅六百六十餘萬斤舊銅錫約收四百六十餘萬斤¶
膽銅約收一百萬斤碴銅約收七十萬斤碴銅係冶料¶
淘尋不常有新銅錫約收三十餘萬斤一諸路十監毎年¶
共鑄錢二百八十萬貫合要銅一千一十一萬五千斤¶
内建州錢監本路自有銅外逐年合要銅九百六十三¶
萬五千斤一錢監合用銅除上供錢已得足備外其餘¶
錢監闕少銅三百三萬五千斤一錢監去處所鑄錢數¶
共二百八十九萬四百貫江州廣寧(二十四/萬貫)池州永豐¶
<pb:KR3k0029_WYG_126-7a>¶
(三十四萬/五千貫)饒州永平(四十六萬/五千貫)建州豐國(二十四萬/四百貫)係¶
鑄上供錢共一百三十三萬四百貫衡州監亭(三十/萬貫)舒¶
州國安(一十/萬貫)睦州神泉(二十五/萬貫)鄂州寳泉(二十/萬貫)韶州永¶
通(八十三/萬貫)梧州元豐(一十八/萬貫)係鑄逐路支使錢等共一¶
百五十六萬貫詔少闕數及合用銅本令尚書省措置¶
仍差承議郎蘇茂提舉措置江淮荆浙福建廣南路銅¶
事(長/編)　大觀元年蘭州新置銅監曰廣阜從王祖道奏¶
請也(長/編)　大觀二年開封尹兼提舉京畿錢監宋喬年¶
<pb:KR3k0029_WYG_126-7b>¶
言檢准近降朝㫖諸路錢監見鑄大觀小平錢並依舊¶
料例仍令崇寧監别鑄様臣今勒崇寧東監工匠鑄到¶
錫母五文足烏背銅樣錢五文足漉銅樣錢五文足紐¶
計到逐等本錢内烏背錢五文足漉銅樣錢五文有零¶
每人日鑄四百三十五文漉銅錢每貫九百六十三文¶
有零每人日鑄七百一十六文官兵請給不在此數詔¶
烏背赤仄工力稍大致虧户部上供之數可以漉銅錢¶
下諸路令依樣鑄(長/編)¶
<pb:KR3k0029_WYG_126-8a>¶
髙宗初諸州鑄錢監惟韶之永平最古自唐乾元初已¶
創本朝於至道中增池之永豐咸平中增江之廣寧而¶
䖍之鑄錢院大觀末始建兵興以來鼓鑄殊損而官吏¶
猥衆往往虚縻廩給是年始令永豐監卒寓役於䖍蓋¶
移少以就多也(小/歴)　吏部郎中劉大中言鼓鑄為國利¶
源䖍饒兩司歳鑄一百五萬緡留四十五萬緡循環為¶
本合發五十九萬餘緡而元年二年共止鑄二十萬緡¶
截支外止發一十二萬緡却用銅本錢給兵匠總三十¶
<pb:KR3k0029_WYG_126-8b>¶
五萬餘緡除實鑄外虚費一十九萬餘緡豈上所得償¶
所費而已事下工部本部言江州廣寧監合鑄二十四¶
萬貫池州永豐監合鑄三十四萬貫比經殘破以兩監¶
工匠池併入饒江併入䖍外其鑄額合令認發十二月¶
癸未詔從之(小/歴)　紹興三十二年初諸路歳鑄銅錢一¶
百六十萬自紹興以來權以五十萬為額而虧額甚多¶
止及十萬一千貫(紀/事)¶
孝宗乾道劄子言祖額認定初監共一百六十一萬七¶
<pb:KR3k0029_WYG_126-9a>¶
千九百三十五貫八百文目今認定諸監權以三十萬¶
為額紹興三十二年分用坑錫銅鑄到錢一十萬四十¶
貫此額拖欠三十九萬六十貫乾道元年鑄到一十一¶
萬三十五百矣　淳熈五年陳亮奏嘗即永平監觀之¶
唐制歳鑄錢六萬耳國初增為七萬太平興國八年張¶
齊賢轉運使增其數至三十萬又增永豐監共鑄六十¶
四萬矣永平一監數增十倍則其他採鑄之利又可知也¶
此國朝錢監之條目也¶
<pb:KR3k0029_WYG_126-9b>¶
太祖建隆三年勑如聞近日縁邊州府多從蕃部將錢¶
出界枉錢銷鎔許人告捉不以多少並給與告人充賞¶
其經歴地分應干係兵校並當重斷十貫已上處死(㑹/要)¶
　開寳元年九月詔曰舊禁銅錢無出化外乃聞沿邊¶
縱弛不復檢察自今五貫以下者抵罪有差五貫以上¶
其罪死(長/編)　開寳六年禁銅錢不得入蕃界及越江海¶
至化外(長/編)¶
太宗興國三年關防守吏謹視蕃商無得闌出銅錢故¶
<pb:KR3k0029_WYG_126-10a>¶
敢縱者罪之有差邊民商旅𢃄銅錢出漢界處死(㑹/要)¶
真宗祥符六年申禁廣州蕃漢商旅將帶銅錢過海(㑹/要)¶
徽宗大觀二年詔訪聞北人所行錢幣多用中國小平¶
錢以木匣盛貯車乗般載及燕涿荒歉盗糴中國斛斗¶
若因循不已則匱中國而實夷狄非計之善也諸路帥¶
臣當務體同宜多方禁止如有違犯帥臣當行竄黜透¶
漏官司於常法外重加軍法¶
髙宗紹興中宣諭官言二廣郡透漏銅錢應帥臣監司¶
<pb:KR3k0029_WYG_126-10b>¶
守倅巡捕當職官失察者乞比犯人減等坐罪¶
孝宗乾道六年詔淮南運司如船載錢寳一文以上過¶
界流配一貫以上不以官䕃並以軍法施行　淳熈八¶
年中上曰朕以宰耕牛禁銅器及金翠等事刻之記事¶
板每京尹初上輒示之¶
我祖宗禁銅錢之泄於外夷也¶
太祖建隆三年禁諸州鐡鑞錢及江南所鑄唐國通寳¶
錢民間有者悉送官所在設棘圍以受之敢有藏隠許¶
<pb:KR3k0029_WYG_126-11a>¶
人告重寘之法(長/編)　建隆三年夏詔奉使江南者毋得¶
將其國所用錢過江北(長/編)¶
太宗興國四年先禁銅錢不得入劔南界自今兩川民¶
許雜用銅鐵錢不得出他境(長/編)¶
我祖宗禁銅錢之過於外界也¶
太祖乾徳五年詔有司言民間新小錢侵紊法制請州¶
輕小惡錢及鐵鑞錢限到一月内送官違者罪之有差¶
敢私鑄者棄市(㑹/要)¶
<pb:KR3k0029_WYG_126-11b>¶
太宗興國二年詔訪聞民間多用新小錢自今銅錢湏¶
及四斤半以上方得行用其間有新小錢不及新定斤¶
兩者限一月陳首納官據斤兩給銅價錢限外犯者罪¶
之有差私鑄之人作法處死　興國九年又詔兩京諸¶
道申明舊禁(㑹/要)　雍熈元年八月有司言江南饒洪信¶
等州民多盗買官銅雜鉛錫鑄新錢請禁之壬辰詔江¶
南諸州止得用舊錢官庫所鑄新錢每貫及四斤半者¶
悉送闕下不及者銷毁之又以民間尚多惡錢復申乾¶
<pb:KR3k0029_WYG_126-12a>¶
徳五年之禁稍峻其法(長/編)　端拱元年内侍蕭延時使¶
嶺表以民間私鑄三等錢來上具言多與蠻人貿易侵¶
敗其法因詔察民敢有私鑄及銷鎔好錢作薄惡者並¶
棄市輙以新惡錢與蠻人博易者抵罪(會/要)¶
徽宗大觀元年知開封縣曹沔乞自今犯私鑄錢人依¶
偽造符印法遇赦降特不原免廵捕官司故縱亦如之¶
從之¶
孝宗淳熈九年臣寮劄子奏聞泉貨之乏公私所患議¶
<pb:KR3k0029_WYG_126-12b>¶
者欲革銷鑄之弊而不知其致弊之由是以其弊終不¶
能去臣近從江西一路切見人間多是沙毛蓋縁游民¶
無頼之徒群聚山谷銷毁崇寧大錢之一模鑄沙毛二¶
十毛錢脆薄易於破壊十數年來此錢甚行多是金銀¶
鋪及諸色庫户以見錢六百換易沙毛一貫私相貿易¶
動以千萬緡計欲望睿斷行下江西諸路州軍應官司¶
入納及諸色鋪庫人户交易並不得用沙毛重立賞格¶
毎貫用及一文以上許人陳告将犯人凖新錢法斷遣¶
<pb:KR3k0029_WYG_126-13a>¶
如是則弊源既塞而銷鑄之患不期革而自革矣¶
我祖宗禁銅錢之流於薄惡也¶
太宗詔除佛像鐘磬銅鑑外民間銅噐限一月悉送官¶
給價償之(會/要)　興國八年鹽鐵使王明言沿邉嵗運銅¶
錢五千貫於靈州市馬七百里沙磧無郵傳冬夏少水¶
負擔者甚以為勞戎人得銅錢悉銷鑄為噐郡國嵗鑄¶
錢不能充其用望罷去自今只以布帛茶及他物市馬¶
從之(會/要)¶
<pb:KR3k0029_WYG_126-13b>¶
真宗天禧元年三司奏僧人百姓收買官銅鑄鐘多接¶
便召人施見錢抛入所鎔鐘内一處鑄造銷耗錢寳甚¶
為非便欲望自今凡買銅鑄令逐處差官監守如將錢¶
夾𢃄銷鎔許人陳告其鑄匠并捨錢人乞行嚴斷監官¶
重行朝典從之(㑹/要)¶
仁宗天聖元年應銅鑄錢差官監守如以錢銷鎔許人¶
陳告¶
髙宗紹興中臣寮言民以錢十文將銅一兩鑄為噐皿¶
<pb:KR3k0029_WYG_126-14a>¶
可得百五十文民既輕於犯法矣而士大夫之愛竒者¶
百計收蓄羅列几席以為玩好乞嚴鉟鎔之禁¶
紹興三十八年上諭曰洪邁論鑄錢利害頗有可采前¶
後銅禁指揮非不嚴備而行之不嚴殆成虚文今若止¶
自公卿貴戚之家以身率之一切不用銅噐然後申嚴¶
法禁宜毋不戢者有㫖出御府千餘件付外銷毁有㫖¶
士庶之家送納輸銅噐并開具見任寄居官及形勢之¶
家所納過者并斤重職位姓名申省照會¶
<pb:KR3k0029_WYG_126-14b>¶
孝宗淳熈十年臣察劄子勘會昨降㫖揮拘毁官司銅¶
噐禁銷錢寳前後措置斷罷條法㫖揮非不嚴備然其¶
間有許置造行用之物别無闗防致民間藉以為奸十¶
一月十九日奉聖㫖将鐘磬鐃銛鈸許官司銅鑼并照¶
子錂作釘鉸䤪鑻等今後亦不許鑄造仍委守令盡數¶
根括鑄銅器之家拘收作具動使入官與免罷責令改¶
業籍定姓名應民戸每五家為一保如有違犯保内不¶
陳首並减正犯人一等科罪餘依前後禁約罪賞條法¶
<pb:KR3k0029_WYG_126-15a>¶
指揮施行其僧道及士庶之家見有銅器許賫赴所在¶
州縣當官鐫鑿題記仍給慿由照騐如違依紹興二十¶
八年七月二十三日不送納入官者斷罷追賞内公私¶
必用之物官為製造給賞令工部條具申取朝廷指揮¶
此皆祖宗禁銅錢之銷於噐用也¶
神宗朝王安石用政治罷銅禁奸民日銷錢為器邊防¶
海舶不復譏錢之出故中國錢日輕而西北三邊地皆¶
山積文定墓誌熈寧八年十月張方平又嘗論錢禁曰¶
<pb:KR3k0029_WYG_126-15b>¶
臣伏以錢者國之重利日用之所急生民衣食之所資¶
有天下者以此制人事變立萬貨之本故錢者人君之¶
大權御世之神物也自熈寧七年頒行新敕刪去舊條¶
削除錢禁以此邊闗重車而出海舶飽載而迴錢本中¶
國寳貨今乃與四夷共用又有廢龍銅禁民間銷毁無¶
復可辨銷鎔十錢得精銅一兩造作器物獲利五倍如¶
此逐州置鑪每鑪增課是猶畎澮之益而供尾閭之泄¶
也(長/編)¶
<pb:KR3k0029_WYG_126-16a>¶
神宗嘗問公私錢幣皆虚錢之所以耗者其咎安在沈¶
括曰錢之所以耗者八其不可救者二可救者五無足¶
患者一生齒日繁水火削敗此不可救者二銅禁既開¶
錢多為噐鈔法數易富家不蓄鈔而蓄錢古為幣之物¶
多而不專頼於錢今金銀為噐而不為幣今若應輸錢¶
者輸金銀則為幣之路廣錢利於流今至小之邑常平¶
之蓄不减萬緡使流轉於天下何患錢之不多四夷皆¶
仰中國之銅幣歳闌出塞外者不貲錢泄於敵者不知¶
<pb:KR3k0029_WYG_126-16b>¶
其幾何首當禁也此可以救者五河湟之間孤絶一隅¶
歳運中都之幣以實塞下而洮泯間治鐵為幣者又四¶
十萬緡歳積於三州之境物出於三州有窮異時粟斗¶
百錢今四五倍矣此錢多之為禍也今莫若泄之羗中¶
聽其私易以吾之滯積而得戰馬牛羊有用之物嵗入¶
之蒭粟遂减数倍之價所洩不過岷山之鐵耳此不足¶
為害者一也　張方平上䟽比年公私上下並苦乏錢¶
又縁青苗助役之法農民皆變轉榖帛輸納見錢錢既¶
<pb:KR3k0029_WYG_126-17a>¶
難得穀帛益賤人情窘迫謂之錢荒府庫例皆空虚人¶
戸既無拘積不知歳所鑄錢今將安在¶
右臣僚奏議錢禁之疏也¶
以一當二則起於仁祖嘉祐罰俸之制　以一當三則¶
起於仁祖慶歴陜西之法　以一當十則又起於臣僚¶
奏疏之請¶
此上皆祖宗錢幣之大畧也¶
仁宗慶歴三年鄭戩請廢當十錢以一當三至今賴之¶
<pb:KR3k0029_WYG_126-17b>¶
夏安期為河東轉運使民多盗鑄一當十錢乃興四監¶
以復舊法¶
慶歴八年初陜西軍興移用不足知商州皮仲容(康定/元年)¶
(十二/月始)獻議采洛南縣紅崖山號州青水治青銅置阜民¶
朱陽二監以鑄錢既而陜西都運使張奎(慶歴元年五/月奎在陜西)¶
(都/漕)知永興軍范雍(慶歴元年五月/雍知永興軍)請鑄大錢與小錢兼¶
行大錢一當小錢十奎等又請因晉州積鐡鑄小錢(元/年)¶
(九/月)及奎徙河東(二年/十月)又鑄大錢於晉澤二州亦以一當¶
<pb:KR3k0029_WYG_126-18a>¶
十以助闗中軍費未幾三司奏罷江東鑄鐵錢而陜西¶
復采儀州竹尖嶺黄銅置博濟監鑄大錢(據實録/在四年)朝廷¶
因敕江南鑄大銅錢而江池虢饒州又鑄小鐵錢悉輦¶
致闗中(江池饒三州見元年十月/虢於未見當是范雍所議)數州錢雜行大約小¶
銅錢三可鑄當十大銅錢一以故民間盗鑄者衆錢文¶
大亂物價翔踴公私患之(長/編)¶
嘉祐四年以陜西民間多盗鑄大錢於是以見行當三¶
大錢折小銅錢二謂之折二錢¶
<pb:KR3k0029_WYG_126-18b>¶
神宗熈寧四年皮公弼在陜西嘗建言陜西見行當二¶
大銅錢頃嵗西邉用兵始鑄當十錢後兵罷多盗鑄乃¶
以當三猶私鑄乃减當二行之至今銅費相當民無冐¶
利盗鑄衰息以舊銅鉛盡鑄當二錢從之其後折二錢¶
遂行天下(長/編)¶
熈寧七年六月秦鳯路轉運司請於秦鳯翔府斜谷置¶
監鑄折五折十錢乞降御書字様詔准鑄折二錢熈寧¶
九年壬辰三司言奉詔折二錢可且未得支用别聽指¶
<pb:KR3k0029_WYG_126-19a>¶
揮前已詔諸路通行今未審止禁在京或令諸路並¶
罷上批都下錢法自祖宗以來未嘗有改其新行折¶
二錢不湏取索比較利害宜直指揮京師并畿内並¶
罷先是薛向鑄折二錢於陜西其後許彦又鑄於廣¶
南以償銅價既而有言折二錢民或不肯折用又諸¶
路繼有如此者故始詔令府界不用後章惇乞并府¶
界用之上曰府界既用即當令京師亦用之至是有言¶
民以用折二錢不售訴於開封而後被决者又言有訴¶
<pb:KR3k0029_WYG_126-19b>¶
三司者以故上批欲罷之及中書訪問開封府三司皆¶
言無是事及再以進呈上又云但恐經久富民藏小錢¶
莫出爾安石曰大錢亦無多富民豈肯藏小錢不出藏¶
小錢不出於富民亦有何利上又曰恐四夷聞中國行¶
兩等錢以為貧窘乃傷國體如何安石曰錢有二品自¶
周已然何繫貧富且自古興王唐太宗周太宗時極貧¶
然何足為耻臣初不欲鑄折二錢今乃極論者盖朝廷¶
舉動四方所瞻稍有罅隙即為奸人窺伺愚弄将不能¶
<pb:KR3k0029_WYG_126-20a>¶
立國是又何能安天下國家也上乃令復行之然兩¶
宫訖不欲用折二錢故折二錢未嘗進入禁中¶
徽宗崇寧二年鑄大銅錢以一當十夾鍚錢以一當三¶
民間盗鑄甚多於是罷之今則以一當三　崇寧三年¶
正月戊子罷鑄小平錢及當五錢並作當十大錢尚書¶
省勘㑹崇寧二年五月十三日已降朝㫖令江池饒建¶
州將每年所鑄上供小平錢縮减萬數於每貫上增入¶
料例鑄當五大錢以聖宋通寳為文仍背鑄真書當五¶
<pb:KR3k0029_WYG_126-20b>¶
二字及後來節次指揮并降陜西所鑄當十錢様令依¶
傚鑄造當五錢様去訖今契㑹陜西路所鑄當十錢見¶
今行使遍於天下甚有利濟若將上件江池饒建州所¶
改上供當五大錢並依陜西見鑄當十錢様制改鑄作¶
當十大錢不唯法制一體兼獲息愈多詔江池饒建州¶
将毎年所鑄小平鑄錢一百三十二萬四百貫文料例¶
并崇寧元年八月十三日朝㫖减到銅五十餘萬斤並¶
依陜西當十大錢様制規模大小斤重次第改鑄當十¶
<pb:KR3k0029_WYG_126-21a>¶
大錢依傚逐監鑄小平錢分數均匀分擘鑄當五大錢¶
前後已降朝㫖並更不施行　崇寧三年三月己丑江¶
淮荆浙福建制置發運司言宣徳郎監舒州同安監熊¶
倩率先鑄成當十錢様一千貫委有心力乞令𢃄本司¶
句當公事遍詣諸州錢監措置督責鼓鑄起發上供從¶
之　崇寧三年丁未中書省勘㑹近已降朝㫖復置徐¶
州寳豊監衛州黎陽監及令府界提㸃司於京城外西¶
壁權置錢監一所當二錢並改鑄作當十大錢縁陜西¶
<pb:KR3k0029_WYG_126-21b>¶
見鑄當十係每貫用銅八斤白錫一斤六兩黒錫三斤¶
一十二兩自來所属官司因循茍簡不切措置擘畫應¶
副今欲乞差文臣二貟内一貟往池州一貟往饒建州¶
專切往來計㑹逐州知通并錢監監官細計合用銅鍚¶
物料催促提㸃鑄錢司并本路轉運司多方措置應副¶
知通並五日一次入錢監官同共措置協力應副並從¶
之　崇寧三年尚書省言韶州岑水場在熈寧元豐間¶
歳收銅無慮六百萬斤除留充本州永通監鼓鑄應副¶
<pb:KR3k0029_WYG_126-22a>¶
岑水場買銅外其餘盡輸嶺北諸監自元祐後永通監¶
鼔鑄不敷買銅本錢遂至岑水場銅寖虧舊數嶺南嶺¶
北諸監例多闕銅因此省廢數監今户部與諸處調度¶
艱窘理當措置勘會韶州永通監毎年鼔鑄當二錢二¶
十萬貫當小平錢四十萬貫并鑄小平錢四十三萬貫¶
共係八十三萬貫内除三萬貫係買香藥外餘八十萬¶
貫並専充應副岑水場買銅本錢今欲将上件見鑄當¶
二錢並依舒州錢様改鑄當十錢毎貫合用銅八斤約¶
<pb:KR3k0029_WYG_126-22b>¶
可鑄當十錢一十六萬五千餘貫計當小平錢一百六¶
十五萬餘貫數内撥六萬貫敝小平錢六十萬貫貼本¶
監舊鑄小平錢四十萬貫作一百萬貫充毎年買銅本¶
錢外猶有一十萬五千貫係剩數計當小平錢一百五¶
萬貫崇寧元年十二月二十五日并崇寧二年四月六¶
日嘗令江池饒惠四州毎年添鑄錢共五十五萬並送¶
内藏庫合用銅數令鑄錢司并銅事所措置應副自後¶
並未見措置到數目深慮難以敷辦今欲将前項永通¶
<pb:KR3k0029_WYG_126-23a>¶
監所鑄出剰當十錢一十萬五千貫計當小平錢一百¶
五萬貫盡數起發赴内藏庫内五十五萬貫代江池饒¶
惠州每年合鑄數外餘五十萬貫添助内藏庫支用數¶
目其江池饒惠州毎年所添鑄錢指揮更不施行仍專¶
差宣義郎林虎與轉運鑄錢司官同共措置　崇寧四¶
年尚書省言崇寧監鑄御書當十錢毎貫重一十四斤¶
七兩用銅九斤十兩二錢鉛四斤一十一兩六錢錫一¶
斤九兩二錢除火耗一斤五兩毎錢重三錢十錢重三¶
<pb:KR3k0029_WYG_126-23b>¶
兩詔頒様於諸路仍令赤仄烏背字畫分明　措置韶¶
州鑄錢司言勘會諸監見鑄當十錢依陜西逐次申請¶
料例並破火耗外收熟重斤數本司契勘舊鑄當二錢¶
每貫省熟重二十斤令改鑄當十錢每貫銅鉛錫一十¶
五斤一十二兩除一斤五兩火耗外收熟重一十四斤¶
七兩即是合用當二錢一貫五百七十五文省方計重¶
一十五斤一十二兩改鑄當十錢一貫除火耗一斤五¶
兩外收熟重一十四斤七兩前收誤行修寫却作合用¶
<pb:KR3k0029_WYG_126-24a>¶
當二錢二貫五百一十七文今欲乞申明行下諸路改¶
正施行　崇寧四年九月乙未朔近鑄當十錢以權輕¶
重而民愚無知冐利犯禁私鑄抵罪其已捕獲人可特¶
與免罪仍免出納賞錢仰所在州軍並收充鑄錢户倍¶
加存恤依法給與官屋支物料不得减尅候鑄到錢限¶
三日支給四分錢無令失所如該載不盡事件並依東¶
南鐵錢已得指揮施行其未獲人展兩月赴官陳首准¶
此收充鑄錢戸　崇寧四年尚書省言荆湖江浙私鑄¶
<pb:KR3k0029_WYG_126-24b>¶
當十錢利重漸不能禁深慮民間物重錢濫乞荆湖南¶
北江南東西兩浙路並改作當五錢舊當二錢依舊又¶
慮冐法運入東北宜以江為界從之　崇寧五年詔近¶
降指揮鑄當十錢監並依舊改鑄小平錢所有先降指¶
揮計定工料分數内二分鑄當十錢指揮更不施行¶
崇寧五年中書省勘㑹已降指揮創置鑄當十錢詔所¶
有犯罪之人配填充上件錢監兵匠指揮更不施行¶
崇寧五年是春監察御史沈畸言臣聞小錢之便於民¶
<pb:KR3k0029_WYG_126-25a>¶
間也乆矣未有知其所由也古者軍興鍚賞不繼或以¶
一當百或以一當千此權時之宜豈可行於太平無事¶
之日哉誰為當十之議不知事有召禍法有起奸游手¶
之民一切鼔鑄無故有數倍之息何憚而不為雖日斬¶
之其勢不可遏也往往鼔鑄不獨閭巷細民而多出於¶
富民士大夫之家曾未朞嵗而東南之小錢盡矣錢輕¶
故物重物重則貧下之民愈困而飢寒之患此盗賊之¶
所由起也夫使民嗷嗷然日望朝廷改法此豈經久計¶
<pb:KR3k0029_WYG_126-25b>¶
哉又有監司獻議欲盡改陜西鐵錢為夾鍚錢者此尤¶
不思之甚也殊不知有之以為利無之以為用以其無¶
銅鑄故夾鍚之為貴今一切改鑄則其非銅錢猶日前¶
之鐵錢也今召私鑄於東南矣又将召私鑄於西北是¶
教民犯法非朝廷之利也伏乞睿聰詳酌速賜寢罷則¶
天下幸甚　崇寧五年五月壬辰朔丁酉右正言詹丕¶
逺進對因論當十錢上曰當十並行本以便民今却反¶
為民害如此非卿有陳朕不知也便直欲改作當三亦¶
<pb:KR3k0029_WYG_126-26a>¶
不難只逺方客人有積貨鉅萬以上者陡鐫之不無胥¶
怨否丕逺曰陛下行法要改則草薙而禽獮之或留慮¶
哀矜耻一夫不獲欲且改從當五亦可上復慨然曰終¶
痛革　崇寧五年丁丑詔聞當十錢私錢甚多外路私¶
錢可計小平錢三文足　大觀元年詔河北昨鑄夾錫¶
當五錢其様製大小類當十銅錢若或行用奸民趍利¶
染為銅色私作當十難以驗察宜改鑄當二自今可令¶
計備物料廣鑄當二以足一路之費　大觀元年詔曰¶
<pb:KR3k0029_WYG_126-26b>¶
錢為國之利柄以方圓銖兩而寄富貴貧賤之權若為¶
衆庶所操則利柄失矣今淮浙福建官吏曠職縱奸弗¶
戢盗鑄公行有誤良民公然受弊其今監司相度以官¶
錢為様垂之市肆告諭民户有不如様限一季投納官¶
以一償五限滿不納加罪一等仍以所納錢更鑄補還¶
出榜告諭使衆知之　大觀元年丙申詔東南依已降¶
分數指揮鑄小平錢崇寧監只鑄當十錢　太觀四年¶
詔錢與物同少則貴多則賤當十錢法行之方定鑄而¶
<pb:KR3k0029_WYG_126-27a>¶
不絶源源而來數既多法隨而弊私鑄復興混殽無别¶
其法必壊非長久之術舊鑄錢監並依舊額壮鼓鑄小¶
平錢其後降㫖揮改鑄當十錢數等並罷新置河東河¶
北陜西諸監鼓鑄當十銅錢夾錫鐵錢可罷鑄當十銅¶
錢仍尚書省取索如新邉無鐵炭不可鼓鑄去處相度¶
减罷外有合存留者擬定将上取㫖仍令開封府立法¶
行下　大觀四年張商英言當十錢為害久矣舊小平¶
錢有出門之禁故凡四方客旅之貨交易得錢者必太¶
<pb:KR3k0029_WYG_126-27b>¶
平入中末鹽鈔收買告牒而餘錢又流布在市井行鋪¶
故上下内外交相利養自當十錢行以一夫而負八千¶
則為小平八十千錢輕齎則告牒為滯為貨鹽鈔非得¶
虚擡之息則不行臣今欲權借内庫并宻院諸司應於¶
封樁絹紬金銀并鹽鐵即下令折十餘錢盗鑄偽濫有¶
害錢法限民間半年於所在送納毎十貫支給銀絹一¶
匹一兩限滿其錢更不行用俟錢入官擇其惡者鑄小¶
平錢存其好者折三行使如此則錢法鈔法不相低昂¶
<pb:KR3k0029_WYG_126-28a>¶
可以復舊其銀絹等止是權借半年以上候收到錢撥¶
還　大觀四年張商英言臣按唐明皇開元中姚崇宋¶
璟為宰相出米十萬石收惡錢又以好錢三百文換惡¶
錢一千改鑄二銖四參錢昔之賢相救弊規畫計不出¶
此當十錢自唐以來為害甚明行之於今尤見窒礙蓋¶
小平錢出門有限有禁故四方客旅商貨交易得錢者¶
必入中末鹽鈔收買官誥度牒而餘錢又流布在街市¶
民間故官私内外交相利養自當十錢行一夫負八十¶
<pb:KR3k0029_WYG_126-28b>¶
千小車載四百千錢既為輕齎之物則告牒難售鹽鈔¶
非操虚錢而得實價則難行重輕之勢然也　大觀四¶
年張商英言臣昨奉聖㫖元豐庫樁小平錢一千五百¶
萬貫外餘聽出入以平錢鈔物三者之價臣不量力願¶
任其責今欲先給鈔五百萬貫付陜西轉運司令分擘¶
於五路沿邊收糴斛斗充代近裏州軍等第戸久来支¶
移租賦之數却令近裏等第户依數送納價錢假如毎¶
名支移嵗費一百貫今三分損一以惠之則其利有三¶
<pb:KR3k0029_WYG_126-29a>¶
京庫出鈔以飛當十錢其利一也以實鈔糴斛斗則商¶
旅不擡虚價以合鈔面其利二也等第户免支移陪費¶
而鐵錢輸官以待移用其利三也臣既在此則須是遣¶
一腹心人往計㑹孫琦筭宻令通知供具五路每年支¶
移若干斛斗於某州寨實計地里逺近民間毎石并脚¶
乗實出若干錢急速回報今踏逐得奉議郎桑景詢幹¶
敏精悍有心力欲就差本人充陜西路轉運司幹當公¶
事　政和三年粹中出劄子論鑄錢司所鑄一年不敷¶
<pb:KR3k0029_WYG_126-29b>¶
一月之數山澤之政𨽻属虞部鼓鑄之利乃國計之本¶
有司謂朝廷必復鑄當十錢所以觀望言無銅不鑄小¶
平錢利源湮塞職事廢弛上愕然曰有司直敢爾當十¶
錢改為三尚且錢輕物重豈可復為當十自古利仄百¶
不變法利少害多不若不為粹中奏言江饒岑水場自¶
來不曽說無銅豈有蔡京才預政銅本便竭當十之行¶
盗鑄蜂起庚寅(大觀/四年)星赦縁錢法得罪者與除落罪名¶
陛下命刑部尚書白時中具依赦放免縁錢法罪罪人¶
<pb:KR3k0029_WYG_126-30a>¶
數具到正犯及從坐者十餘萬人法之不善一至於此¶
改為當二而盗鑄者自息朝廷執此之令當堅如金石¶
觀望不鑄小平錢亦宜治其曠職之罪上謂曰卿只今¶
擕此劄子往都堂讀劄子未畢京以手撥去云無銅教¶
他如何做也粹中又言廣南鹽鐵數亦浩瀚五分歸鑄¶
錢司為本若只貢本錢亦是一季以上之數今本錢不¶
知何在京不答所奏不行此皆本朝折當之條令也¶
後魏髙謙之上表請復鑄謂堯遭大水以歴山之金鑄¶
<pb:KR3k0029_WYG_126-30b>¶
錢湯遭大旱以荘山之金鑄錢始自堯湯後世但言太¶
公九府之法始殆未深攷也　錢文淳化九年二月宋¶
朝錢文宋元通寳太平興國後又鑄太平通寳是嵗上¶
親書淳化元寳其文作草真行三體自後毎改元每以¶
為文(通/畧)　國朝錢文皆書年號惟寳元以皇宋通寳蓋¶
慮有二寳字(歸田/録)　錢陌首末¶
漢賈誼諌文帝曰民用錢郡國不同或用輕錢百加若¶
干或用重錢平稱不受(漢/志)應劭曰錢重四銖法錢百枚¶
<pb:KR3k0029_WYG_126-31a>¶
當重一斤十六銖輕則以錢足之用重錢則平稱有餘¶
不能受也師古曰若干目設數言之也臣瓉曰秦錢重¶
半兩漢初鑄莢錢文帝更鑄四銖錢秦錢與莢錢皆當¶
廢而故與四銖並行民一見其廢故用輕錢則百加若¶
干用重錢則雖以一當六猶復不受之是以郡縣不同¶
也¶
梁大同以後自破嶺以東八十為百名曰東錢江郢以¶
上七十為百名曰西錢京師以九十為百名曰長錢大¶
<pb:KR3k0029_WYG_126-31b>¶
通十一年天子乃詔通用足陌詔下而人不從錢所益¶
少至於末年遂以往時緡錢出入皆以八十為陌後漢¶
三司使王章减其出者三(五代/史)¶
唐昭宗天祐二年四月勑凖向來事例毎貫抽除外以¶
八百五十文為貫毎陌八十五文如聞坊市之中多以¶
八十為陌更不除折今後委河南府指揮市肆交易並¶
湏以八十五文為陌不得更有不改移(㑹/要)　河南府以¶
八十文為百云(唐/志)¶
<pb:KR3k0029_WYG_126-32a>¶
唐天祐中兵亂窘乏始令以八十五錢為百¶
後唐天成中又减五錢¶
漢乾祐初復减三錢¶
國朝因漢制其輸官亦用八十或八十五然諸州私用¶
猶各隨俗至有以四十八為百者丁酉詔所在悉用七¶
十七為百每千錢必及四斤半以上禁江南新小錢民¶
先有畜藏者悉令送官官據銅給其直(通/畧)¶
太宗詔聞江南民多用新小錢自今所用銅錢每貫七¶
<pb:KR3k0029_WYG_126-32b>¶
百七十陌須及四斤半以上方得行用(㑹/要)¶
　¶
　¶
　¶
　¶
　¶
　¶
　羣書考索後集卷六十¶
