# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.523868
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 卷六十一
<pb:KR3k0029_WYG_061-1a>¶
欽定四庫全書¶
　羣書考索卷六十一　　　宋　章如愚　撰¶
　　地理門¶
　　　風俗類¶
漢志云凡民函五常之性而其剛柔緩急音聲不同繫¶
水土之風氣故謂之風好惡取舍動靜無常隨君之情¶
欲故謂之俗孔子曰移風易俗莫善於樂言聖王在上¶
統理人倫必移其本而易其末此混天下一之虖中和¶
<pb:KR3k0029_WYG_061-1b>¶
然後王教成也¶
堯舜堯舜之時比屋可封畫衣冠而民不犯¶
三代三代之時誰毁誰譽直道而行　詩蟋蟀此晉也¶
而謂之唐本其風俗憂深思逺儉而用禮乃有堯之遺¶
風焉　禮記曰天子巡狩命太師陳詩以觀民風¶
漢文景五六十載之間移風易俗黎民醇厚　史記孝¶
文即位百姓無内外之繇得息肩於田畆天下盛富粟¶
至十餘錢鳴鷄吠犬煙火萬里可謂和樂者乎¶
<pb:KR3k0029_WYG_061-2a>¶
文帝時百姓遂安自年六七十翁亦未嘗至市井游敖¶
嬉戯如小兒狀¶
唐太宗時外戸不閉行旅不賫糧¶
　　　諸國風俗¶
秦故秦地於禹貢時跨雍梁二州詩風秦豳兩國　昔¶
后稷封邰公劉處豳太王徙岐文王作豐武王治鎬其¶
民有先王遺風好稼穡務本業故豳詩言農桑衣食之¶
本甚備有鄠社竹林南山檀柘號稱陸海(如海之旡所/)¶
<pb:KR3k0029_WYG_061-2b>¶
(不出/)為九州膏腴¶
始皇之初鄭國穿渠引涇水溉田沃野千里民以富饒¶
　漢都長安徙齊諸田楚昭屈景及諸功臣家於長安¶
徙髙貲富人與豪傑兼并之家於諸陵故五方雜厝風¶
俗不純其世家則好禮文富人則商賈為利豪傑則遊¶
俠通姦瀕南山近夏陽多險阻輕薄易為盜賊甞為天¶
下劇又郡國輻湊浮食者多民去本就末貴人車服僭¶
上衆庶倣效羞不相及嫁娶尤崇侈靡送死過度　天¶
<pb:KR3k0029_WYG_061-3a>¶
水隴西山多林木民以板為屋室故秦詩小戎曰在其¶
板屋　安定北地上郡西河皆迫近戎狄脩習戰備髙¶
上氣力以射獵為先(漢興六郡也/)故秦詩無衣曰王于¶
興師脩我甲兵及車轔駟鐵小戎之篇皆言車馬田狩¶
之事漢興六郡良家子選給羽林期門以材力為官名¶
將多出焉故此數郡民俗質木不耻宼盜水草宜畜放¶
故凉州之畜為天下饒保邊塞三千石治之咸以兵馬¶
為務酒禮之㑹上下通焉吏民相親以是其俗風雨時¶
<pb:KR3k0029_WYG_061-3b>¶
節谷籴常賤少盜賊有和氣之應賢於内郡政寛厚吏¶
不苛刻之致也　巴蜀廣漢本南夷秦并以為郡土地¶
肥美有江水沃野山林竹木疏食果實之饒民食稻魚¶
旡㓙年憂俗不愁苦而輕易滛佚柔弱褊阨　景武間¶
文翁為蜀守教民讀書法令未能篤信道徳反以好文¶
譏刺貴慕豪勢及司馬遊宦京師以文辭顯於世郷黨¶
慕循其迹後有王褒嚴遵揚雄之徒文章冠天下由文¶
翁倡其教相如為之師　武都地雜氐羌及犍為牂牱¶
<pb:KR3k0029_WYG_061-4a>¶
越嶲皆西南外夷武帝初開置民俗畧與巴蜀同風而¶
武都近天水俗頗似焉　故秦地三分天下之一而人¶
衆不過什三然量其富居什六春秋吳季札觀樂為之歌¶
秦曰此之謂夏聲夫能夏則大大之至也其周之舊乎¶
　魏河南本殷之舊都周既㓕殷分其畿内為三國邶¶
&KR0352;衞是也自紂城北謂之邶以封紂子武庚南謂之&KR0352;¶
以管叔尹之東謂之衞以蔡叔尹之以監殷民謂之三¶
監武王崩三監叛周公誅之盡以其地封康叔號曰孟¶
<pb:KR3k0029_WYG_061-4b>¶
侯以夾輔王室遷邶&KR0352;衞之民於洛邑故邶&KR0352;衞三國¶
之詩相與同風邶詩曰在浚之下&KR0352;曰在浚之郊邶又¶
曰亦流于淇&KR0352;曰送我乎淇衞曰瞻彼淇澳故吳公子¶
札聘魯觀周樂聞邶&KR0352;衞之歌曰美哉吾聞康叔之徳¶
如是其衛風乎　康叔之風既歇而紂之化猶存故其¶
俗剛強多豪傑侵奪薄恩禮好生忿　河東土地平易¶
有鹽鐵之饒本唐堯所居詩風唐魏之國也成王㓕唐¶
而封叔虞其民有先王遺教君子深思小人儉陋故唐¶
<pb:KR3k0029_WYG_061-5a>¶
詩蟋蟀山樞葛生之篇曰今我不樂日月其邁宛其死¶
矣他人是愉百歳之後歸于其居皆思奢儉之中念死¶
生之慮吳季札聞唐之歌曰思深哉其有陶唐氏之遺¶
民乎　魏國亦姬姓也在晋之南河曲故其詩曰彼汾¶
一曲寘之河之側呉季札聞魏之歌曰美哉渢渢乎¶
周(宗周鎬京洛邑成周也/)昔姬公營洛邑以為在于土¶
中諸侯藩屏四方故立京師　周人之失巧偽趍利貴¶
財賤義髙富下貧喜為商賈不好仕宦　韓鄭陳韓分¶
<pb:KR3k0029_WYG_061-5b>¶
晉得南陽郡及潁川之父城定陵㐮城頴陽頴隂長社¶
陽翟郟東接汝南西接𢎞農得新安宜陽皆韓分也¶
又詩序陳鄭之國與韓同星分焉鄭本周宣王弟友為¶
周司徒食采於宗周畿内是為鄭右洛左泲合溱洧焉¶
土隘而狹山居谷汲男女亟聚㑹故其俗淫鄭詩曰出¶
其東門有女如雲又曰溱與洧方渙渙兮士與女方秉¶
菅兮洵訏且樂惟士與女伊其相謔此其風也吳季札¶
聞鄭之歌曰美哉其細已甚民弗堪也是其先亡乎¶
<pb:KR3k0029_WYG_061-6a>¶
陳周武王封舜後媯滿於陳是為胡公妻以元女大姬¶
婦人尊貴好祭祀用史巫故其俗尚鬼陳詩曰坎其擊¶
鼓宛邱之下亡冬亡夏值其鷺羽又曰東門之枌宛邱¶
之栩子仲之子婆娑其下此其風也吳季札聞陳之歌¶
曰國亡主其能乆乎　潁川南陽本夏禹之國夏人尚¶
忠其敝朴野秦既滅韓徙天下不軌之民於南陽故其¶
俗誇奢尚氣力好商賈漁獵藏匿難制御也　宛西通¶
武闗受江淮一都㑹也宣帝時鄭𢎞召信臣為南陽太¶
<pb:KR3k0029_WYG_061-6b>¶
守信臣勸民農桑弃末歸本即以殷富　潁川有都士¶
有申子韓非刻害餘烈髙仕宦好文學民以貪吝爭訟¶
生分為失韓延壽為太守先之以敬譲黄覇繼之教化¶
盛行獄或八年无重囚　南陽好商賈召父富以本業¶
頴川好爭訟一韓化以篤厚君子之徳風也小人之徳¶
草也信矣　趙中山地薄人衆猶有少丘紂淫亂餘民¶
丈夫相聚遊戯悲歌慷慨起則推剽掘冢作姦巧多弄¶
物為倡優女子彈弦跕蹗游媚富貴徧諸侯之後宫¶
<pb:KR3k0029_WYG_061-7a>¶
邯鄲北通燕涿南有鄭衞漳河之間一都㑹也其土廣¶
俗雜大率精急髙氣勢輕為姦　太原上黨又多晉公¶
族子孫以詐力相傾矜夸功名執仇過直嫁取送死奢¶
靡漢興號為難治擇嚴猛之將或任殺伐為威父兄被¶
誅子弟怨憤至告訴刺史二千石或報殺其親屬¶
代石北迫近胡宼民俗好氣為姦不事農商自至晉時¶
已患其剽悍而武靈王又益厲之故冀州之部盜贓常¶
為他州劇　定㐮雲中五原本戎狄地頗有楚衞齊趙¶
<pb:KR3k0029_WYG_061-7b>¶
之　其民鄙朴少禮文好射獵鴈門亦同俗¶
燕武王定殷封召公於燕　薊南通齊趙勃碣之間一¶
都㑹也初太子丹養勇士不愛後宫美女民化以為俗¶
至今猶然賔客相過以婦侍宿嫁取之夕男女无别反¶
以為榮其俗愚悍少慮輕薄無威亦有所長敢求急人¶
燕丹遺風也　上谷至遼東地廣民稀數被胡宼俗與¶
趙代相類有魚鹽棗栗之饒¶
殷道衰箕子去之朝鮮教其民以禮義田蠶織作嫁取¶
<pb:KR3k0029_WYG_061-8a>¶
旡所讎是以其民終不相盜旡門戸之閉婦人貞信不¶
淫辟其田民飲食以籩豆都邑頗放效及内郡賈人往¶
往以杯器食郡初取吏於遼東吏見民無閉藏及賈人¶
往者夜則為盜俗稍益薄　東夷天性柔順異於三方¶
之外故孔子悼道不行欲浮於海欲居九夷有以也¶
齊少昊之世有爽鳩氏虞夏時有季崱(崱仕力反/)湯時¶
有逄公栢陵殷末有薄姑氏皆為諸侯國至周成王時¶
薄姑氏與四國作亂成王滅之以封師尚父是為太公¶
<pb:KR3k0029_WYG_061-8b>¶
詩風齊國是也臨淄名營邱故齊詩曰子之還兮遭我¶
乎狃之閒兮又曰俟我於著乎而此亦舒緩之體也吳¶
季札聞齊之歌曰泱泱乎大風也哉表東海者其太公¶
乎國未可量也　太公封齊至國修政因其俗簡其禮¶
而人民多歸　太公以齊地負海舄鹵少五穀而人民¶
寡迺勸以百工之業通魚鹽之利而人物輻湊後十四¶
世桓公用管仲設輕重以富國合諸侯成霸功身在陪¶
臣而取三歸其俗彌侈織作氷紈綺繡純麗之物號為¶
<pb:KR3k0029_WYG_061-9a>¶
冠帶衣履天下　初太公治齊脩道徳尊賢智賞有功¶
故至今其土多好經術矜功名舒緩濶達而足智其失¶
矜奢朋黨言與繆虚詐不情急之則散緩之則放縱¶
初太公始封周公問何以治齊太公曰舉賢而上功周¶
公曰後世必有簒弑之臣後為強臣田和所滅後又為¶
秦所滅¶
魯周以少昊之墟曲阜封伯禽為魯侯以為周公主其¶
民有聖人之化孔子曰魯一變至於道言近正也　洙¶
<pb:KR3k0029_WYG_061-9b>¶
泗之教其民渉渡㓜者扶老而代其任俗既益薄長老¶
不自安與㓜小相譲故曰魯道衰洙泗之間齗齗如也¶
　孔子憫王道衰乃修六經以述唐虞三代之道弟子¶
受業而通者七十二人是以其民好學尚禮義重㢘耻¶
　伯禽受封之魯三年而後報政周公曰何遲也伯禽¶
曰變其俗革其禮故遲　太公問何以治魯周公曰尊¶
尊而親親太公曰後世寖弱矣故魯自文公以後禄去¶
公室政在大夫季氏逐昭公陵夷微弱二十四世為楚¶
<pb:KR3k0029_WYG_061-10a>¶
所滅然本大國故自為分野　今去聖乆逺周公遺化¶
消微孔氏庠序衰壊地狹民衆頗有桑麻之業亡林澤¶
之饒俗儉嗇愛財趍商賈好訾毁多巧偽䘮祭之禮文¶
備實寡其好學猶愈於他俗¶
宋周封微子於宋本陶唐氏火正閼伯之墟也詩風曹¶
國也武王封弟曹叔振鐸於曹其後稍大得山陽陳留¶
　昔堯作游成湯(作游者言為宫室游止之處也/)舜漁¶
雷澤湯止于亳故其民猶有先王遺風重厚多君子好¶
<pb:KR3k0029_WYG_061-10b>¶
稼穡惡游食以致畜藏　宋雖滅本大國故自為分野¶
　沛楚之失急疾顓已地薄民貧而山陽好為姦盜¶
衞本顓頊之墟故謂之帝邱夏后之世昆吾居之成公¶
後為韓魏所侵盡亡其旁邑獨有濮陽　衞地有桑間¶
濮上之阻男女亦亟㑹聚聲色生焉故俗稱衞之音¶
周末有子路夏育民人慕之故其俗剛武上氣力　漢¶
興二千石治者亦以殺戮為威宣帝時韓延夀為本郡¶
太守承聖恩崇禮義尊諫諍至今本郡號善為吏延壽¶
<pb:KR3k0029_WYG_061-11a>¶
之化也　其俗頗奢靡嫁取送死過度野王(地名/)好氣¶
任俠有濮上風¶
楚周成王封文王先師鬻融之曾孫熊繹於荆蠻為楚¶
子居丹陽楚有江漢川澤山林江南地廣或火耕水¶
耨民食魚稻以漁獵山伐為業果蓏蠃(來戈反/)蛤食物¶
常足故啙(音紫/)窳(音庾/)　生而亡積聚飲食還給不憂¶
凍餓亦亡千金之家信巫鬼重淫祀而漢中淫失枝柱¶
與巴蜀同俗　汝南之别皆急疾有氣執　江陵故郢¶
<pb:KR3k0029_WYG_061-11b>¶
東西通巫巴東有雲夢之饒亦一都㑹也¶
吳太伯初奔荆蠻荆蠻歸之號曰句(音鉤/)吳太伯卒後¶
世謂之虞　呉越之君好勇故其民至今好用劒輕死¶
易發　夀春合肥受南北朔皮革匏木之輸亦一都㑹¶
也　始楚賢臣屈原被讒放流作離騷賦以自傷悼後¶
有宋玉唐勒之屬慕而述之皆以顯名¶
漢興髙祖王兄子濞於吳招致天下之娯游子弟枚乗¶
鄒陽嚴夫子之徒興於文景之際而淮南王安亦都夀¶
<pb:KR3k0029_WYG_061-12a>¶
春招賔客著書而吳有嚴助朱買臣貴顯漢朝文辭並¶
發故世𫝊楚詞　其失巧而少信　初淮南王異(優異/)¶
(也/)國中民家有女者以待游士而妻之故至今多女而¶
少男　吳越與楚相接比數相兼并故民俗畧同　呉¶
東有海鹽章山之銅三江五湖之利亦江東一都㑹也¶
　江南地卑丈夫多夭　粤少康之庶少封於㑹稽文¶
身斷髮以避蛟龍之害後有句踐周元王賜命為伯漢¶
興復立閩君子揺為粤王至武帝始滅為郡國處近海¶
<pb:KR3k0029_WYG_061-12b>¶
多犀象瑇瑁珠璣銀銅果布之湊中國往商賈者多取¶
富焉畨禺其一都㑹也民服布如单被穿中央為貫頭¶
男子耕農　禾稻紵麻女子桑蠶織績亡馬與虎民有¶
五畜(牛羊豕雞犬也/)山多麈(音主似鹿而大/)麋(似鹿而/)¶
(小/)兵則矛盾刀木弓弩竹矢或骨為鏃¶
　　　歴代所尚¶
商之政尚猛故其俗激昂而奮厲　周之政尚寛故其¶
俗和柔而寛緩　太公治齊舉賢尚功周公知其後必¶
<pb:KR3k0029_WYG_061-13a>¶
以强亡　周公治魯尊尊而親親太公知其後必以弱¶
亡　秦人刑嚴而苛法峻而宻教化不立風俗見於借¶
父耰鋤慮有徳色母取箕帚立而誶語抱哺其子與公¶
並倨　賈誼曰商君遺禮義行之二歳秦俗日敗¶
漢文帝躬行元嘿示敦朴為天下先故五六十載之間¶
移風易俗黎民醇厚¶
西漢尚經術¶
東漢尚名節¶
<pb:KR3k0029_WYG_061-13b>¶
晉尚虚浮¶
唐尚詞章¶
董仲舒曰凡下之從上也不從口之所言而從心之所¶
好也上好勇則民輕死上好仁則民輕財故上之所好¶
民必甚矣　匡衡曰鄭伯好勇國多暴虎秦穆貴信民¶
多從死陳后好巫民多淫祀晉侯好儉民多蓄聚太祖¶
好武則天下猛士出而為之兵太宗好竒謀則天下計¶
畫之士出而為之慮真宗好賢則天下豪傑之士出而¶
<pb:KR3k0029_WYG_061-14a>¶
為之任仁宗好文愛儒則天下無有不學之士人¶
總論國家之治亂本於禮而風俗之善惡係於習赤子¶
之啼无有五方其聲一也及其長則言語不通飲食不¶
同有至死莫能相為者是無他焉所習異也至於古今¶
亦然有服古之衣冠於今之世則駭於州里矣服今之¶
衣冠於古之世則僇於有司矣衣冠烏有是非哉習與¶
不習而已矣夫民朝夕見之其心安焉以為天下事正¶
應如此一旦驅之使去此而就彼則无不憂疑而莫肯¶
<pb:KR3k0029_WYG_061-14b>¶
從矣昔秦廢井田而民愁怨王莽復井田而民亦愁怨¶
趙武靈王變華俗效胡服而羣下不悦後魏孝文帝變¶
胡服效華俗而羣下亦不悦由此觀之世俗之情安於¶
所習駭於所未見固其常也是故上行下效謂之風薫¶
蒸漸漬謂之化淪胥委靡謂之流衆心安定謂之俗及¶
乎風化已失流俗已成則雖辨智弗能諭也强毅不能¶
制也重賞不能勸也嚴刑不能止也自非聖人得位而¶
臨之積百年之功莫能變也(司馬温公文/)¶
<pb:KR3k0029_WYG_061-15a>¶
聖人之化自近及逺由内及外是以京師者風俗之樞¶
機四方之所面向而依倣者也加之士民富庶財物畢¶
㑹難以儉率易以奢變至於發一端作一事衣冠車馬¶
之竒器物服玩之具旦出竒制夕染諸夏工者矜能於¶
无用商者通貨於難得歳加一歳巧拙之性不可窮好¶
尚之勢多所易故物有未敝而見毁於時人有循舊而¶
見嗤於俗富者競以自勝貧者耻其不若且曰彼人也¶
我人也彼為奉養若此之麗而我反不及由是轉相慕¶
<pb:KR3k0029_WYG_061-15b>¶
效務盡鮮明使愚下之人有逞一時之嗜慾破終身之¶
貲産而不自知也且山野不能給野火江海不能實陋¶
巵淳和之風散則貪饕之行成貪饕之行成則上下之¶
力匱如此則人无全行士無㢘聲尚陵逼者為時宜守¶
檢押者為鄙野節義之民少兼并之家多富者財産滿¶
州域貧者困窮不免於溝壑夫人之為性心充體逸則¶
樂生心欝體勞則思死若是之俗何法令之能避哉故¶
刑罰所以不措者此也且壊崖破岩之水原自㳙㳙干¶
<pb:KR3k0029_WYG_061-16a>¶
雲蔽日之木起於青葱禁微者易救末者難所宜畧依¶
古之王制命市納賈以觀好惡有作竒技淫巧以疑衆¶
者糾罰之下至物器饌具為之品制以節之工商逐末¶
者重租稅以困辱之民見末業之無用而又為糾罰困¶
辱不得不趍於田畝田畝闢則民無飢矣以此顯示衆¶
庶未有輦轂之内治而天下不治矣¶
　¶
　¶
<pb:KR3k0029_WYG_061-16b>¶
　¶
　¶
　¶
　¶
　¶
　¶
　¶
　羣書考索卷六十一¶
