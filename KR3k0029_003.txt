# -*- mode: mandoku-view; -*-
#+TITLE: 群書考索
#+DATE: 2015-08-24 23:30:52.357016
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 卷三
<pb:KR3k0029_WYG_003-1a>¶
欽定四庫全書¶
　羣書考索卷三　　　　　宋　章如愚　撰¶
　　六經門¶
　　　詩類¶
<pb:KR3k0029_WYG_003-2a>¶
毛詩始末詩序云在心為志發言為詩故詩有六義焉¶
一曰風二曰賦三曰比四曰興五曰雅六曰頌一國之¶
事係一人之夲謂之風言天下之事形四方之風謂之¶
雅雅者正也言王政之所由廢興也政有大小故有小¶
雅焉有大雅焉頌者羙盛徳之形容以其成功告扵神¶
眀者也是謂四始詩之至也(出詩序/)古者有採詩之官¶
王者廵守則陳詩以觀民風知得失以自考正也是以¶
孔子錄之取周詩兼商頌凡三百二十篇以授子夏子¶
<pb:KR3k0029_WYG_003-2b>¶
夏遂作序焉(出藝文序/)古詩三千餘篇至孔子去其重¶
取可施扵禮義上採契稷中述商周之盛至幽厲之缺¶
始扵袵席故曰闗雎之亂以為風始鹿鳴為小雅始文¶
王為大雅始清廟為頌始三百五篇孔子皆弦歌之以¶
求合韶武雅頌之音禮樂自此可得而述以備王道成¶
六義(出史記孔子世家/)秦楚之際亡其六漢興詩分為¶
四魯詩起扵申公而盛扵韋賢(初申公與楚元王交俱/)¶
(受詩扵齊人浮丘伯申公以詩經為訓故弟子自孔安/)¶
<pb:KR3k0029_WYG_003-3a>¶
(國而下凡百數瑕丘江公魯許生免中徐公皆守學教/)¶
(授韋賢事江公傳子元成及兄子賞由是魯詩有韋氏/)¶
(學王武事徐公及許生式以授張生唐生禇生由是魯/)¶
(詩有張唐禇氏之學張家冇許氏之學/)齊詩起扵轅固¶
而盛扵匡衡(轅固生作傳以授夏侯始昌始昌授后蒼/)¶
(蒼兼能通詩禮以授翼奉匡衡師丹伏理由是齊詩有/)¶
(翼匡師伏之學/)韓詩起於韓嬰而盛於王吉(嬰推詩人/)¶
(之意作内外傳數萬言其語頗與齊魯間殊然歸一也/)¶
<pb:KR3k0029_WYG_003-3b>¶
(燕趙間言詩者由韓生韓生亦以易授人韓詩有王食/)¶
(長孫之學王吉食生長孫順/)齊魯盛行扵時韓詩惟燕¶
趙間好之毛詩最後出未大顯也毛詩起於毛公後傳¶
徐敖由是言詩者本之徐敖三家並立學官而毛詩至¶
平帝時始立四家詩經同而傳說或異後漢又出毛氏¶
詩而立齊魯韓氏其後馬融鄭衆康成賈逵之徒皆發¶
明毛公其學遂盛而三家浸微魏晉之時齊魯之詩廢¶
絶韓詩雖存而益微故毛詩獨行至今¶
<pb:KR3k0029_WYG_003-4a>¶
詩序闗雎舊解云三百一十二篇並是作者著為名舊¶
說云起此至用之邦國焉名闗雎序謂之小序自風風¶
也訖末名為大序　闗雎序為大序餘詩為小序詩序¶
之說不同家語曰子夏習扵詩而通其義或曰出於孔¶
子及弟子之知詩者所作鄭詩譜意大序子夏作小序¶
子夏毛公合作東漢儒林傳曰衛宏從謝曼卿受學作¶
毛詩序善得風雅之旨王肅云子夏所序詩今之毛詩¶
是也隋經籍志曰先儒相承謂毛詩序子夏所創毛公¶
<pb:KR3k0029_WYG_003-4b>¶
及衛敬仲又加潤益唐韓愈以為詩序非子夏所著其¶
說不一自今觀之闗雎一篇使作詩者本無序後人何¶
遽知其為后妃之徳也鵲巢一篇使作詩者本無序後¶
人何遽知其為夫人之徳也謂作詩本無序雖夫子之¶
聖亦不能逆知數十百年之前詩人所作之意何從而¶
次序之又况其為子夏者乎然則詩之有序自太史採¶
詩之時明乎得失之迹已叙其羙刺之意扵篇之首自¶
羙刺一言而下意者講師之說或出扵子夏或出扵毛¶
<pb:KR3k0029_WYG_003-5a>¶
公與衛宏之徒非一人之手故其存扵詩者辭重複不¶
然則六亡詩之序何以只存首之一辭如白華孝子㓗¶
白之類是也盖詩之亡者經師不得而見故其序不詳¶
絲衣之序髙子曰靈星之尸也以是考之則詩序附益¶
之辭亦皆非漢儒作明矣(或謂作詩時故有其名矣自/)¶
(名而下皆後世自為之何以言之盖韓詩序漢廣曰悦/)¶
(人也序汝墳曰辭家也/)　(匡衡習齊詩其引詩曰念我/)¶
(皇祖陟肇庭止韓詩言敝簡在梁其魚遺遺魯詩言中/)¶
<pb:KR3k0029_WYG_003-5b>¶
(夜之言不可道也皆有差字/)　蕭復以為卜子夏序韓¶
愈常以三事疑其非至介甫獨謂詩人所自製按東漢¶
儒林傳曰衛宏作毛詩序善得風雅之旨隋經籍志曰¶
先儒相承謂毛詩序子夏所創毛公及衛公所潤益愈¶
之言盖夲扵此韓詩序芣苢曰傷夫也漢廣曰恱人也¶
序若詩人所自載毛公猶愈詩也不應不同則是不出¶
一人之手眀矣(晁氏志/)　按舊唐書藝文志云韓詩二¶
十卷注謂卜商序韓嬰撰又有韓詩外傳二十巻毛詩¶
<pb:KR3k0029_WYG_003-6a>¶
十卷注謂毛萇傳毛詩集序二卷注亦謂卜商序然則¶
韓詩序見史傳者考之與毛詩絶不同¶
序詩之次周召風之正經固當為首自衛而下十有餘¶
國編比先後舊無明説　歐陽氏曰周南召南邶&KR0352;衛¶
王鄭齊豳秦魏唐陳曹此孔子未删之前周太師樂歌¶
之次第也(季札觀樂扵魯次序如此/)周召𨚍&KR0352;衛王鄭¶
齊衛唐秦陳檜曹豳此今詩次第也周召𨚍&KR0352;衛檜鄭¶
齊魏唐秦陳曹豳王此鄭氏詩譜次第也(孔氏曰鄭譜/)¶
<pb:KR3k0029_WYG_003-6b>¶
(以鄭因虢鄶之地而國之先譜鄶事然後譜鄭王在𡺳/)¶
(後者退就雅頌并言王世故耳/)　詩正風周南召南(周/)¶
(南十一篇起闗雎止麟之趾召南十四篇起鵲巢止騶/)¶
(虞/)王化之夲也二南之風變故次之以𨚍&KR0352;衛衛一國¶
也而三其名志衛首惡滅與國也(𨚍十九篇起柏舟止/)¶
(二子乘舟&KR0352;十篇起栢舟止載馳衛十篇起淇澳止木/)¶
(𤓰/)諸侯相并王跡滅矣雅亡而為一國之風故次之以¶
王(王十篇起黍離止丘中有麻/)王制不足以統臨天下¶
<pb:KR3k0029_WYG_003-7a>¶
而畿内之諸侯若鄭者亦自為列國故次以鄭(鄭二十/)¶
(一篇起緇衣止溱洧/)君臣上下之分失而人倫亂故次¶
之以齊(齊十/)一(篇起鷄鳴止猗嗟/)天下之風至此則無¶
不變之國魏舜禹之都唐帝堯之國其遺風雖存今亦¶
變矣故次之以魏唐(魏十篇起葛屨止碩䑕唐十二篇/)¶
(起蟋蟀止采苓/)先代之風化既冺天下相胥而夷矣故¶
次之以秦(秦十篇起車鄰止權輿/)夷狄之化行聖王之¶
流風盡矣陳舜之後風化所厚也聖人之典法所在也¶
<pb:KR3k0029_WYG_003-7b>¶
而今也風化熄而典法亡矣故次之以陳(陳十篇起宛/)¶
(丘止澤陂/)人情廹扵危亡則思治安故思治者亂之極¶
也故次之以檜曹(檜四篇起羔裘止匪風曹四篇起浮/)¶
(蝣止下泉/)亂既極必有治之之道周家之始盖甞由之¶
矣故次之以豳(豳七篇起七月止狼䟦/)言變之可正所¶
以識王業之興也王業成而為政扵天下故次以雅雅¶
者王之政也小之先大固有序也(自鹿鳴止菁莪凡二/)¶
(十二篇為正小雅内亡其六自六月止何草不黄五十/)¶
<pb:KR3k0029_WYG_003-8a>¶
(八篇為變小雅自文王止巻阿十八篇為正大雅自民/)¶
(勞止召旻十二篇為變大雅/)天下之治始扵正風以風¶
天下其終也功徳可以告扵神明終始之義也故次之¶
以頌(自清廟止賚般三十一篇為周頌/)頌之有魯盖生扵¶
不足也(自駉止閟宫四篇是為魯頌/)商則頌前代之羙¶
不可廢也故附扵其後(自那止商武五篇為商頌/)襄公¶
二十九年季札請觀周樂扵魯而豳居秦上秦在魏前¶
陳在唐後不能無差盖是時詩未叙扵聖人之手哀公¶
<pb:KR3k0029_WYG_003-8b>¶
十一年孔子自衛反魯然後樂正雅頌各得其所上距¶
季札時盖六十有二年(以小雅為周之衰者季札也王/)¶
(通反其說謂盛而非衰以豳為樂而不滛者季札也王/)¶
(通反其説謂勤而不怨/)¶
詩樂周禮大司樂掌成均之法以治建國之學政而合¶
國之子弟焉以樂徳教國子中和祗庸孝友以樂語教¶
國子興道諷誦言語以樂舞教國子舞雲門大卷(音權/)¶
大咸大㲈(上昭反/)大夏大濩大武　樂師凡射王以騶¶
<pb:KR3k0029_WYG_003-9a>¶
虞為節諸侯以貍首為節大夫以采蘋為節士以采蘩¶
為節　及徹帥學士而歌徹(注云徹者在周頌臣工之/)¶
(什/)　太師教六詩曰風曰賦曰比曰興曰雅曰頌以六¶
徳為之夲以六律為之音　瞽矇掌九徳六詩之歌以¶
役太師(前漢禮樂志周禮既備而其器用張陳周/)官具¶
(焉典者自卿大夫帥瞽以下皆選有道徳之人朝夕習/)¶
(業以教國子國子者卿大夫之子弟也皆學歌九徳誦/)¶
(六詩習六舞五聲八音之和然自雅頌之興而所承衰/)¶
<pb:KR3k0029_WYG_003-9b>¶
(亂之音猶在是謂滛過凶嫚之聲為設禁焉/)　儀禮鄉¶
飲酒禮工歌鹿鳴四牡皇皇者華笙南陔白華華黍乃¶
間歌魚麗笙由庚歌南有嘉魚笙崇丘歌南山有臺笙¶
由儀乃合樂周南闗睢葛覃巻耳召南鵲巢采蘩采蘋¶
(孔氏曰召南三篇越草蟲而取采蘋盖采蘋舊在草蟲/)¶
(之前孔子以後簡札始倒/)工告扵樂正曰正歌備　鄉¶
射禮乃合樂周南闗雎葛覃卷耳召南鵲巢采蘩采蘋¶
告扵樂正曰正歌備　燕禮工歌鹿鳴四牡皇皇者華¶
<pb:KR3k0029_WYG_003-10a>¶
笙奏南陔白華華黍乃間歌魚麗笙由庚歌南有嘉魚¶
笙崇丘歌南山有臺笙由儀遂歌鄉樂周南闗雎葛覃¶
卷耳召南鵲巢采蘩采蘋太師告于樂正曰正歌備¶
大射禮乃歌鹿鳴三終乃管新宫三終(其篇亡/)奏貍首¶
以射(射義天子以騶虞為節諸侯以貍首為節卿大夫/)¶
(以采蘋為節士以采蘩為節詩云曾孫侯氏四正具舉/)¶
(大夫君子凡以庶士小大莫處御于君所以燕以射則/)¶
(燕則譽注云騶虞采蘋采蘩今詩篇名貍首逸曾孫侯/)¶
<pb:KR3k0029_WYG_003-10b>¶
(氏是也/)　(國語叔孫穆子聘于晉晉悼公饗之樂及鹿/)¶
(鳴之三而後拜樂三晉侯使行人問焉對曰夫先樂金/)¶
(奏肆夏繁遏渠天子所以饗元侯也夫歌文王大明緜/)¶
(則兩君相見之樂也皆非使臣之所敢聞也今伶簫詠/)¶
(歌鹿鳴之三君之所以貺使臣臣敢不拜貺夫鹿鳴君/)¶
(之所以嘉先君之好也敢不拜嘉四牡君之所以章使/)¶
(臣之勤也敢不拜章皇皇者華君教使臣曰每懐靡及/)¶
(諏謀度詢必諮扵周敢不拜教/)　左氏傳呉公子札來¶
<pb:KR3k0029_WYG_003-11a>¶
聘請觀於周樂使工為之歌周南召南曰羙哉始基之¶
矣猶未也然勤而不怨矣為之歌𨚍(蒲對反/)&KR0352;衛曰羙¶
哉淵乎憂而不困者也吾聞衛康叔武公之徳如是是¶
其衛風乎(聴聲以為别故有疑言/)為之歌王曰羙哉思¶
而不懼其周之東乎為之歌鄭曰羙哉其細已甚民弗¶
堪也是其先亡乎為之歌齊曰羙哉泱泱(於良反/)乎大¶
風也哉(泱泱宏大之聲/)表東海者其太公乎國未可量¶
也為之歌𡺳曰羙哉蕩乎樂而不滛其周公之東乎為¶
<pb:KR3k0029_WYG_003-11b>¶
之歌秦曰此之謂夏聲(秦本在西戎汧隴之西秦仲始/)¶
(有車馬禮樂去戎狄之音而有諸夏之聲故謂之夏聲/)¶
夫能夏則大大之至也其周之舊乎為之歌魏曰羙哉¶
渢渢(扶弓反/)乎(渢渢中庸之聲/  一)大而婉險而易行以徳¶
輔此則明主也為之歌唐曰思深哉其有陶唐氏之遺¶
民乎不然何憂之逺也非令徳之後誰能若是為之歌¶
陳曰國無主其能久乎(滛聲放蕩無所畏忌故曰國無/)¶
(主/)自鄶(古外反/)以下無譏焉為之歌小雅曰羙哉思而¶
<pb:KR3k0029_WYG_003-12a>¶
不貳怨而不言其周徳之衰乎猶有先王之遺民焉為¶
之歌大雅曰廣哉熈熈乎(熈熈和樂之聲/)曲而有直體¶
(論其聲/)其文王之徳乎為之歌頌曰至矣哉直而不倨¶
曲而不屈邇而不偪逺而不擕遷而不滛復而不厭(扵/)¶
(艷反/)哀而不愁樂而不荒用而不匱廣而不宣施(矢豉/)¶
(反/)而不費取而不貪處而不底行而不流五聲和八風¶
平節有度守有序盛徳之所同也(頌有殷魯故曰盛徳/)¶
(之所同/)¶
<pb:KR3k0029_WYG_003-12b>¶
六義風大序曰風風也教也風以動之教以化之程¶
氏曰風者風以動之上之化下下之風上凡所刺羙皆¶
是也　賦鄭氏周禮注曰賦之言鋪也直鋪陳善惡¶
程氏曰賦者謂鋪陳其事如齊侯之子衛侯之妻是也¶
　比鄭司農周禮注曰比者比方扵物　程氏曰以物¶
相比狼䟦其胡載疐其尾公孫碩膚赤舄几几是也¶
興孔氏曰興者起也程氏曰因物以起興闗闗雎鳩瞻¶
彼淇澳是也　雅大序曰雅者正也　程氏曰雅者正¶
<pb:KR3k0029_WYG_003-13a>¶
言其事天生烝民有物有則民之秉彜好是懿徳是也¶
　頌大序曰頌者羙盛徳之形容以其成功告扵神明¶
者也　程氏曰頌羙之言也如于嗟麟兮有斐君子終¶
不可諼兮是也¶
四始大序上以風化下下以風刺上主文而譎諫言之¶
者無罪聞之者足以戒故曰風至于王道衰禮義廢政¶
教失國異政家殊俗而變風變雅作矣國史明乎得失¶
之迹傷人倫之廢哀刑政之苛吟詠性情以風其上逹¶
<pb:KR3k0029_WYG_003-13b>¶
於事變而懐其舊俗者也故變風發乎情止乎禮義發¶
乎情民之性也止乎禮義先王之澤也是以一國之事¶
繫一人之本謂之風言天下之事形四方之風謂之雅¶
雅者正也言王政之所由廢興也政有小大故有小雅¶
焉有大雅焉頌者羙盛徳之形容以其成功告扵神明¶
者也　鄭氏詩譜序文武時詩有周南召南雅有鹿鳴¶
文王之屬及成王周公致太平制禮作樂而有頌聲興¶
焉盛之至也夲之由此風雅而來故皆錄之謂之詩之¶
<pb:KR3k0029_WYG_003-14a>¶
正經孔子錄懿王夷王時詩迄扵陳靈公滛亂之事謂¶
之變風變雅(孔氏曰變風之作齊衛為先陳最在後變/)¶
(雅則處其間齊哀公當懿王衛頃公當夷王陳靈公魯/)¶
(宣公十年為其臣夏徴舒所弑變雅始扵厲王變雅亦/)¶
(稱雅者王政仍被邦國所以亦名為雅及平王東遷其/)¶
(政纔行境内是以變為風焉/)　孔氏曰王道衰諸侯有¶
變風王道盛諸侯無正風王道明盛政出一人諸侯不¶
得有風王道既衰政出諸侯故各従其國有羙刺之别¶
<pb:KR3k0029_WYG_003-14b>¶
也正經述大政為大雅述小政為小雅有大雅小雅之¶
聲王政既衰變雅兼作取大雅之音歌其政事之變者¶
謂之變大雅取小雅之音歌其政事之變者謂之變小¶
雅故變雅之羙刺皆由音體有小大不復由政事之小¶
大也頌者羙盛徳之形容以其成功告扵神明者也惟¶
周頌爾商頌雖是祭祀之歌祭其先王之廟述其功徳¶
非以成功告神魯頌頌僖公功徳纔如變風之羙者耳¶
又與商頌異也　史記孔子世家曰闗雎之亂以為風¶
<pb:KR3k0029_WYG_003-15a>¶
始鹿鳴為小雅始文王為大雅始清廟為頌始　李氏¶
曰是四始以下皆詩之至也¶
五際翼奉初學齊詩聞五際之要十月之交萹知日食¶
地震之效昭然可明猶巢居知風穴居知雨(前本傳/)¶
鄭作六藝論引汎歴樞云午亥之際為革命卯酉為改¶
正辰在天門出入候聴夘天保也酉祈父也午采芑也¶
亥大明也亥為革命一際也辰則為天門出入侯聴二¶
際也夘為隂陽交際三際也午為陽謝隂興四際也酉¶
<pb:KR3k0029_WYG_003-15b>¶
為隂盛陽微五際也其詩含此五際(詩大序疏/)　易有¶
隂陽詩有五際注應劭曰君臣父子兄弟夫婦朋友也¶
孟康曰詩内傳曰五際夘酉午戌亥也隂陽終始際㑹¶
之嵗扵此則有變改之政也(前翼奉傳/)　詩有五際推¶
得失考天心以言王道之安危(同上/)¶
章句音韻孔氏曰風雅之篇無一章者頌者述成功以¶
告神故一章而已(後漢祭祀志東平王蒼議詩傳曰頌/)¶
(者成也一章成篇冝列徳故登歌清廟一章/)魯頌不一¶
<pb:KR3k0029_WYG_003-16a>¶
章者魯頌羙僖公之事非告神之歌也商頌長發殷武¶
重章者或詩人之意所作不同詩之大體必須依韻其¶
有乖者古人之韻不協爾之兮矣也之類本取以為辭¶
雖在句不以為義故處末者皆字上為韻左右流之寤¶
寐求之其實七兮迨其吉兮之類是也亦有即將助句¶
之字以當聲韻者是究是圗亶其然乎其虚其邪既亟¶
只且之類是也¶
巻帙孔氏曰漢初為傳訓者皆與經别行三傳之文不¶
<pb:KR3k0029_WYG_003-16b>¶
與經連故石經書公羊傳皆無經文藝文志云毛詩經¶
二十九卷毛詩故訓傳三十卷是毛為詁訓亦與經别¶
也又馬融為周禮之註乃云欲省學者兩讀故具載夲¶
文然則後漢以来始就經為注未審此詩引經附傳是¶
誰為之其毛詩二十九卷不知併何卷也¶
孔子讀詩孔子讀詩及小雅喟然而歎曰吾扵周南召¶
南見周道之所以盛也扵柏舟見匹婦執志之不可易¶
也扵淇澳見學之可以為君子也扵考槃見遁世之士¶
<pb:KR3k0029_WYG_003-17a>¶
而不悶也於木𤓰見苞苴之禮行也扵緇衣見好賢之¶
心至也扵雞鳴見古之君子不忘其敬也扵伐檀見賢¶
者之先事後食也扵蟋蟀見陶唐儉徳之大也扵七月¶
見豳公之所以造周也扵東山見周公之先公後私也¶
扵狼䟦見周公之逺志所以為聖也扵鹿鳴見君臣之¶
有禮也扵彤弓見有功之必報也扵羔羊見善政之有¶
應也(孔叢子/)¶
賦詩盧蒲癸曰賦詩斷章注譬如賦詩取其一章而已¶
<pb:KR3k0029_WYG_003-17b>¶
(左襄二十八年/)秦伯享晉公子公子賦河水公賦六月¶
注古者禮㑹因古詩以見意故言賦詩斷章也(僖二十/)¶
(三年/)戎子駒支對范宣子云云賦青蝇而退注青蝇詩¶
小雅取其愷悌君子無信䜛言(襄十四年/)齊慶封来聘¶
魯魯叔孫與慶封食不敬為賦相䑕亦不知也(二十七/)¶
(年/)趙孟入于鄭鄭伯享之子皮戒趙孟賦瓠葉穆叔曰¶
趙孟欲一獻子其従之(昭元年/)季武子如晉拜師晉侯¶
享之范宣子為政賦黍苖季武子再拜賦六月(襄十九/)¶
<pb:KR3k0029_WYG_003-18a>¶
(年/)齊侯鄭伯如晉晉侯兼享之國景子相齊侯賦蓼蕭¶
子展相鄭伯賦緇衣又曰國子賦轡之柔矣子展賦將¶
仲子兮(二十六年/)晉范宣子來聘宣子賦摽有梅季武¶
子賦角弓賓将出武子賦彤弓(襄八年/)季武子如宋致¶
女復命公享之賦韓奕之五章穆姜出扵房敢拜大夫¶
之重勤賦綠衣之卒章(成九年/)鄭子皮賦野有死麕之¶
卒章趙孟賦棠棣且曰吾兄弟比以安(昭元年/)小邾穆¶
公来朝季平子賦采菽穆公賦菁莪昭子曰不有以國¶
<pb:KR3k0029_WYG_003-18b>¶
其能久乎(十七年/)韓宣子聘于衛衛侯享之北宫文子¶
賦淇澳宣子賦木𤓰(二年/)宋公享昭子賦新宫昭子賦¶
車轄注將為季孫迎宋公女故賦之(二十五年/)公享韓¶
宣子季武子賦緜之卒章韓宣子賦角弓季武子拜既¶
享宴于季氏有嘉樹焉宣子譽之武子曰敢不封殖此¶
樹以無忘角弓遂賦甘棠(二年/)鄭六卿餞韓宣子于郊¶
宣子曰二三君子請皆賦起亦以知鄭志子&KR0034;賦野有¶
蔓草子産賦鄭之羔裘子太叔賦褰裳子游賦風雨子¶
<pb:KR3k0029_WYG_003-19a>¶
旗賦有女同車子栁賦蘀兮宣子喜曰鄭其庶乎(十六/)¶
(年/)鄭伯與公宴于棐子家賦鴻鴈文子賦四月子家賦¶
載馳之四章文子賦采薇之四章鄭伯拜公答拜(文十/)¶
(三年/)楚令尹享趙孟賦大眀之首章趙孟賦小宛之二¶
章注小宛取其各敬爾儀天命不又以戒令尹(昭元年/)¶
季武子如宋受享賦棠棣之七章以卒歸復命賦魚麗¶
之卒章公賦南山有臺武子曰臣不堪也云云(襄二十/)¶
(年/)鄭伯享趙孟孟曰七子従君以寵武也請皆賦以卒¶
<pb:KR3k0029_WYG_003-19b>¶
君貺亦以觀七子之志子展賦草蟲伯有賦鶉之賁賁¶
子西賦黍苖之四章子産賦隰桑子太叔賦野有蔓草¶
印段賦蟋蟀公孫段賦桑扈卒享文子告叔向曰伯有¶
将為戮矣(二十七年/)穆叔如晉見中行獻子賦祈父見¶
范宣子賦鴻鴈之卒章(十六年/)申包胥依庭墻而哭七¶
日秦哀公為之賦無衣九頓首而坐(定四年/)楚薳罷如¶
晉晉侯享之將出賦既醉叔向曰薳氏之有後扵楚國¶
也宜哉(襄二十七年/)鄭伯如楚子産相楚子享之賦吉¶
<pb:KR3k0029_WYG_003-20a>¶
日(昭三年/)晉侯與諸大夫宴于温使諸大夫舞曰歌詩¶
必類齊髙厚之詩不類荀偃怒且曰諸侯有異志矣(襄/)¶
(十六年/)宋華定來聘通嗣君也享之為賦蓼蕭不知又¶
不答賦昭子曰必亡宴語之不懐寵光之不宣令徳之¶
不知將何以在(昭十二年/)寗武子來聘公與之宴為賦¶
湛露及彤弓不辭又不答賦使行人私焉對曰昔諸侯¶
朝正扵王扵是乎賦湛露則天子當陽諸侯用命也諸¶
侯敵王所愾而獻其功王扵是賜之彤弓一彤矢百&KR0008;¶
<pb:KR3k0029_WYG_003-20b>¶
弓矢千(文四年/)¶
二南之詩闗雎之詩用之鄉人焉用之邦國焉言自鄉¶
人以至于邦國皆可得而用也儀禮鄉飲酒禮曰鄉大¶
夫賔興其賢能乃合樂周南闗雎召南鵲巢是用之鄉¶
人也燕禮曰諸侯之扵賔客遂歌鄉樂周南闗雎召南¶
鵲巢是用之邦國也自上而下皆可得而用則正夫婦¶
之道人所當為也　夫詩之首二南猶易之首乾坤書¶
之首典謨也以二南分係扵周公召公者以其有王者¶
<pb:KR3k0029_WYG_003-21a>¶
諸侯之風也故孔子删詩列之以冠篇首盖所以示正¶
始基王化也自二南以下說者皆謂之變風則可以先¶
後次序論矣¶
平王降為國風周平王東遷政遂微弱化之所被止及¶
郊圻詩作扵衛頃國地狭扵千里徒以天命未改王爵¶
猶存不可過後扵諸侯¶
𡺳詩與列國不同𡺳詩乃周公陳王業艱難之事欲尊¶
周公使專一國故次列國之末居小雅之前欲兼上下¶
<pb:KR3k0029_WYG_003-21b>¶
之羙非列國之例也　一說言周公之徳髙扵諸侯事¶
同扵王政處諸國之後不與諸侯為倫次小雅之前其¶
近堪為雅也¶
𡺳詩備風雅頌七月八章上下章𡺳風中四章𡺳雅下¶
二章𡺳頌風者諸侯之政教凡係水土之風氣謂之風¶
若女心傷悲殆及公子同歸是也雅者正也王者設教¶
以正風作酒飬老是人君之羙政若為此春酒以介眉¶
夀是也頌者羙盛徳之形容成功之事若朋酒斯享萬¶
<pb:KR3k0029_WYG_003-22a>¶
夀無疆是也¶
魯頌先商頌考頌者羙詩之名魯人不得作風以其用¶
天子之禮故僣天子羙詩之名改稱為頌非用頌之比¶
也孔子以其同有頌名故取以備三頌耳置以商頌之¶
前以魯周之宗親同姓故使之先商者周太師而有商¶
頌鄭氏曰周用六代之樂故有之(並出詩疏/)¶
三家言詩不同詩經二十八卷魯齊韓三家　申公作¶
魯詩　后蒼作齊詩　韓嬰作韓詩　以齊魯韓之義¶
<pb:KR3k0029_WYG_003-22b>¶
可見者較之獨毛詩率與經傳合歐陽公曰闗雎正風¶
之首而齊魯韓三家皆以為康王政衰之刺詩也(杜欽/)¶
(傳曰佩玉晏鳴闗雎嘆之瓉曰此魯詩也後漢明帝詔/)¶
(曰昔應門失守闗雎刺世薛君韓詩章句曰今内傾于/)¶
(色故詠闗雎說淑女以刺時/)翼奉習齊詩(五際夘酉午/)¶
(戌亥也/)司馬遷言商頌乃作扵宋襄公之世(韓詩章句/)¶
(商頌羙襄公也/)其他如鹿鳴四牡皇皇者華之類皆為¶
康王時詩王風為魯詩鼓鐘為昭王詩(並晁補之序論/)¶
<pb:KR3k0029_WYG_003-23a>¶
其與毛詩異同不可悉舉賈誼以騶虞為天子之囿以¶
木𤓰為下之報上劉向以衛宣夫人作𨚍柏舟黎莊公¶
夫人作式微陳婦道蔡人之妻作芣苢至扵賔之初筵¶
或以為衛武公飲酒悔過作也采薇之詩又以為懿王¶
時戎狄交侵詩人歌之曰靡室靡家獫狁之故(前匈奴/)¶
(傳/)　類皆三家之說也揚雄亦曰周康之時頌聲作乎¶
下闗雎作乎上習治也¶
大小毛公詩河間獻王博士毛公善說詩獻王號之曰¶
<pb:KR3k0029_WYG_003-23b>¶
毛詩(正義/)譜云大毛公為訓詁傳扵其家河間獻王得¶
而獻之以小毛公為博士然則大毛公為傳小毛公題¶
而曰毛也¶
鄭氏箋其失愈多不諫而入鄭以為入宗廟狼䟦言周¶
公安閑得扵䜛疑之中故有公孫碩膚赤舄几几之句¶
而鄭謂之公孫庭燎見宣王之怠政而鄭以為不設雞¶
人之官綠衣之詩而鄭氏又以為禒諸類此不可悉數¶
逸詩周禮趨以采薺(注云樂名或曰逸詩/)諸侯以貍首¶
<pb:KR3k0029_WYG_003-24a>¶
為節(注云逸詩/)語曰唐棣之華偏其反而(注云逸詩/)春¶
秋之詩趙衰賦河水祭公賦祈招宋公賦新宫(儀禮云/)¶
(周公所有曰升歌鹿鳴下管新宫漢明帝飬老常取而/)¶
(歌之/)漢儒林傳有歌驪駒(釋曰詩逸篇也/)又左傳國子¶
賦轡之柔矣　左傳莊公二十二年田敬仲曰翹翹車¶
乘招我以弓豈不欲往畏我友朋襄八年鄭子駟曰俟¶
河之清人夀㡬何兆云詢多職競作羅謀之多族民之¶
多違事滋無成襄二十七年君子曰何以恤我我其収¶
<pb:KR3k0029_WYG_003-24b>¶
之其向戌之謂乎昭四年子産作丘賦云詩曰禮義不¶
愆何恤乎人言¶
訓詁傳授　魯詩浮丘伯(見楚元王下/)　魯申公楚元¶
王少時好詩與魯生白生申生俱受詩浮丘伯文帝時¶
申公為詩最精以為博士元王好詩諸子讀詩申公始¶
為詩傳號魯詩元王亦次之號元王詩世或有之(元王/)¶
(傳/)　韋賢治詩事博士大江公及許生由是魯詩有韋¶
氏詩(申公傳/)　韋元成(見韋賢下/)　江公為博士為魯¶
<pb:KR3k0029_WYG_003-25a>¶
詩宗(王式傳/)　申公授瑕丘江公　江公及魯許生免¶
中徐公皆守學教授　趙綰亦嘗受詩申公為御史大¶
夫(申公傳/)　楚元王(見申公下/)　薛廣徳以魯詩教授¶
楚國龔勝(本傳/)　齊詩轅固固齊人治詩武帝立以賢¶
良召諸儒多毁曰固老罷歸之公孫𢎞亦召仄目而事¶
固固曰公孫子務正學以言毋曲學以阿世諸齊以詩¶
顯皆固之子弟也(出夲傳/)　景鸞能理齊詩作詩解(夲/)¶
(傳/)　翼奉治齊詩(夲傳/)　后蒼字近君通詩為博士授¶
<pb:KR3k0029_WYG_003-25b>¶
翼奉蕭望之匡衡　匡衡授師丹伏理　師丹治詩事¶
匡衡(本傳/)　匡衡好學諸儒為之語曰無說詩匡鼎来¶
匡語詩解人頥射策甲科蕭望之梁丘賀問衡對詩諸¶
大義其對深羙(本傳/)　韓詩韓嬰燕人推詩人之意作¶
内外傳數萬言其語頗與齊魯間殊然歸一也(同上/)燕¶
趙間言詩者由韓生趙子事韓生授蔡誼誼授食子公¶
與王吉食子公授栗豐吉授長孫順　召馴字伯春少¶
習韓詩以志義聞鄉里號曰徳行恂恂召伯春(同上/)¶
<pb:KR3k0029_WYG_003-26a>¶
杜撫受業扵薛漢定韓詩章句後歸鄉里教授沉静樂¶
道其所作題約義通學者傳之曰杜君法(同上/)　薛漢¶
世習韓詩父子以章句著名當世言詩者推漢為長(同/)¶
(上/)　趙子　蔡誼　食子公　王吉　栗豐　長孫順¶
(並見韓嬰下/)　毛詩毛公初孔子以詩授卜商商為之¶
序以授曾申申授李克克授孟仲子仲子授根牟子牟¶
子授荀卿卿授毛亨亨作故訓傳以授毛萇以二公之¶
所傳故名其詩曰毛詩(詩闗雎疏/)　毛公趙人治詩為¶
<pb:KR3k0029_WYG_003-26b>¶
河間獻王博士授貫長卿長卿授解延年延年授徐敖¶
由是言毛詩者夲之徐敖(本傳/)　貫長卿(見毛公下/)¶
解延年(見毛公下/)　徐敖(同上/)　鄭元取毛氏訓詁所¶
不盡及異同者續之為注解謂之箋箋薦也主薦成毛¶
意(詩疏/)　衛宏初謝曼卿善毛詩乃為其訓宏從曼卿¶
受學因作毛詩序善得風雅之旨于今傳于世　賈逵¶
作毛詩傳(衛宏傳/)　鄭元作毛詩箋(同上/)　馬融作毛¶
詩傳(同上/)　鄭衆作毛詩傳(同上/)¶
<pb:KR3k0029_WYG_003-27a>¶
文中子續詩薛収曰敢問續詩之備六代何也子曰其¶
以仲尼三百始終扵周乎収曰然子曰余安敢望仲尼¶
然至興衰之際未嘗不再三焉故具六代始終所以告¶
也　薛収問續詩子曰有四名焉有五志焉何謂四名¶
一曰化天下所以風天下也二曰政蕃臣所以移其俗¶
也三曰頌以成功告扵神明也四曰歎以陳誨立誡于¶
家也凡此四者或羙焉或勉焉或傷焉或惡焉或誡焉¶
是謂五志　子謂續詩之有化其猶先王之有雅乎續¶
<pb:KR3k0029_WYG_003-27b>¶
詩之有政其猶列國之有風乎　子曰變風變雅作而¶
王澤竭矣變化變政作而帝制衰矣　文中子曰諸侯¶
不貢詩天子不採風樂官不逹雅國史不明變嗚呼斯¶
則久矣詩可以不續乎　李百藥見子而論詩子不答¶
百藥退謂薛収曰吾上陳應劉下述沈謝(魏應璩劉公/)¶
(幹梁沈約謝靈運/)分四聲八病剛柔清濁各有端緒音¶
若塤箎而夫子不應我其未逹欤薛収曰吾嘗聞夫子¶
之論詩矣上眀三綱下逹五常扵是正存亡辨得失故¶
<pb:KR3k0029_WYG_003-28a>¶
小人歌之以貢其俗君子賦之以見其志聖人采之以¶
觀其變今子營營馳騁乎末流是夫子之所痛也不答¶
則有由矣　子謂叔恬曰汝不為續詩乎則其扵七代¶
損益終懣然也子謂續詩可以諷可以逹可以蕩可以¶
獨處出則弟入則孝多見治亂之情¶
晉束晳補亡詩補南陔白華華黍由庚崇丘由儀詩六¶
首¶
許叔牙詩纂義唐貞觀許叔牙為洪文館直學士扵詩¶
<pb:KR3k0029_WYG_003-28b>¶
尤䆳獻纂義十篇御史大夫髙智周見之曰欲明詩者¶
宜先讀此¶
草木蟲魚圗唐開成中文宗命集賢院修撰詩草木蟲¶
魚圗并繪物象大學士楊嗣復學士張次宗上之¶
　¶
　¶
　¶
　羣書考索巻三¶
