# -*- mode: mandoku-view; -*-
#+TITLE: 群書考索
#+DATE: 2015-08-24 23:30:54.791028
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷四十八
<pb:KR3k0029_WYG_114-1a>¶
欽定四庫全書¶
　羣書考索後集巻四十八¶
　　　　　　　　　　　　宋　章如愚　編¶
　　兵門¶
　　　歴代兵¶
周自一里之井積而為通為成為終為同凡百里焉自¶
百里之同積而為封為畿九千里焉而天下之田井矣¶
自四井之邑而為丘自四邑之丘而為甸積而為六十¶
<pb:KR3k0029_WYG_114-1b>¶
四井為戎馬者四為兵車者一為牛者十二甲士三人¶
卒七十二人其出各有差焉自百乗之家而為千乗之¶
國而為萬乗提封九百萬井出賦凡六十有四萬為戎¶
馬者四萬匹為兵車者萬乗其數靡不具焉而天下之¶
賦制矣自五人為伍積而為兩為卒者百人焉自伍卒¶
為旅積而為師為軍凡萬二千五百人焉而天下之軍¶
立矣連帥比年以簡軍卒正三年簡徒羣牧五載大簡¶
車徒則選擇為有年春振旅以蒐夏茇舍以苗秋治兵¶
<pb:KR3k0029_WYG_114-2a>¶
以獮冬大閱以狩則練者為有時任地以令貢賦則農¶
時不違因農隙以講武事則武備無缺斷斷乎良法美¶
意其積非一日矣(已上刑法志/)　班固稱商周以兵定¶
天下天下既定則猶立司馬之官設六軍之衆因井田¶
而制軍賦豈非兵之法至周而後大備歟(已上係商洎/)¶
(周乗馬法記/)　管仲變周兵為内政荒已有意於戰矣¶
兵法曰善戰者其勢險其法短司馬法自五人一變而¶
為二十五人三變而七十五人由是而推之至於二千¶
<pb:KR3k0029_WYG_114-2b>¶
五百為師萬二千五百人為軍節目繁悉要為不可敗¶
而已至於内政則不然以齊國之衆而選士止於三萬¶
人其勢險矣率以萬人為軍而君與卿自將其法短矣¶
以此進退如决隄如轉石人誰敢犯之此其所以大得¶
志於天下歟雖然夷吾之意特欲使之必可戰而已卒¶
之以不戰勝楚則猶有先王之意此五伯所以獨美於¶
桓公也然而齊之内政始使兵農異趨制國為二十一¶
鄉工商之鄉六而士之鄉十五故有軌里連鄉師之制¶
<pb:KR3k0029_WYG_114-3a>¶
(五家之軌為五人之伍十軌之里為十五之小戎四里/)¶
(之連為四小戎之卒十里之鄉為十卒之旅五鄉一軍/)¶
(公將其一工商之鄉𨽻公髙國各將其一/)自五家為軌¶
三軍教士三萬又如鄉之法(車八百乗/)葢鄙有五属立¶
五大夫使各涖一属之政故有邑卒鄉縣属之制(五鄙/)¶
(三十家為邑十邑為卒十卒為鄉三鄉為縣十縣為属/)¶
(五属一大夫總得車五千乗可為三軍者四長勺之戰/)¶
(桓公自謂有帶甲十萬車五千乗盖其斥池甚大非齊/)¶
<pb:KR3k0029_WYG_114-3b>¶
(舊封/)自三十家為邑至於五属為四十五萬家率九家¶
二兵可為三軍者六盖如鄉遂之法國中之士為兵鄙¶
里之民為農兵不諳耒耜之勤而農不識干戈之事自¶
是先王寓兵於農其意亡矣晉武公初作一軍獻公作¶
二軍恵公韓之敗作州兵文公蒐於被廬(僖公十七年/)¶
作三軍城濮之戰車七百乗案楚薳啟疆有曰晉十家¶
九縣長轂九百其餘四十縣遺守四千而平公治兵邾¶
南適四千乗(昭公十三年/)則晉通率亦五千乗其用七¶
<pb:KR3k0029_WYG_114-4a>¶
百乗猶齊之法也魯自禽父三軍詩稱公徒三萬(舉成/)¶
(數也實止三萬七千五百人/)成公作丘甲(元年謀伐齊/)¶
(將各一甲也/)襄公作三軍昭公蒐於紅自根牟至於商¶
衛革車千乗故邾人告呉曰魯賦八百乗邾六百乗盖¶
竭作也哀公始用田賦(十二年以夫田為兵也/)夫變兵¶
乗之制而民無餘力矣楚自武王始為軍政作荆尸以¶
伐隨廣而為三軍然而成王時所謂車宫之甲若敖之¶
六卒申息之子弟畧見於傳徃徃非古公子嬰齊為簡¶
<pb:KR3k0029_WYG_114-4b>¶
之師(襄二年/)組甲被練(漆甲也/)皆創名之康王時蔿掩¶
始并沃衍收隰臯賦車籍馬而有車兵徒兵甲楯之數¶
靈王斥地益大陳蔡不羮邑則千乗於是有五師(左傳/)¶
(吳人敗諸豫章獲其五帥/)至平王又始為舟師焉若夫¶
差犀甲之士十有三萬人(其國語三将軍三萬人呉越/)¶
(春秋三百六十人有中校左右軍/)黄池之㑹三軍皆萬¶
人此呉之兵也勾踐棲於㑹稽甲楯五千其始伐呉發¶
習流二千教士四萬君子六千人諸御千人(其名不一/)¶
<pb:KR3k0029_WYG_114-5a>¶
(已見其非古制/)此越之兵也(楚吳越皆夷也/)無井牧之¶
法戰國時齊地方二千里帶甲百萬臨淄之中七萬户¶
不下三男子卒固已二十一萬大抵戰國之制勝甲以¶
上皆籍為兵(戰國制兵諸侯斥地益廣而兵乗之法壊/)¶
是時益尚騎射而技擊(齊/)武卒(魏/)胡服(趙/)百金之習(秦/)¶
(有百金之士/)行於中國後世詐力之兵用矣故荀卿曰¶
秦人功賞相長五甲首而𨽻五家然皆干賞蹈利之兵¶
故齊之技擊不可以遇魏之武卒而魏之武卒不可以¶
<pb:KR3k0029_WYG_114-5b>¶
直秦之銳士秦之銳士不可以當桓文之節制桓文之¶
節制不可以當湯武之仁義至矣斯言也¶
　　　漢軍政¶
漢氏軍政其可取者五一曰謹重二曰寛䘏三曰嚴明¶
四曰均一五曰周宻吾觀漢世國有軍事則有專斷是¶
以縛馬之書徧示百官(前渠犂傳武輪䑓詔/)屯田之奏¶
初終不議(趙充國傳/)匈奴和親而四百石之博士得以¶
抗論也(張湯傳/)以至精兵郡國人主親為擇將相代地¶
<pb:KR3k0029_WYG_114-6a>¶
吾所急以委陳豨淮陽兵勁實擢灌夫畧可見漢世重¶
軍戎之意然而從軍有勞得以復除(髙紀/)二年闗中卒¶
從軍者復一嵗亡士過多將軍有譴(李廣傳/)金布著令¶
尤䘏死事(金布令曰從事死者給以衣糧/)羽林養子時¶
錄孤兒(武帝取從事死軍之子孫教以五兵故曰羽林/)¶
　(百官表/)以至饗遣衛士(王尊傳/)天子臨幸士卒暴露¶
朝㑹罷酒(楊僕傳武帝責楊僕事/)畧可見寛䘏矣自王¶
侯郡守不得以擅與用虎符合而矯制有功者不賞都¶
<pb:KR3k0029_WYG_114-6b>¶
試僣上者必誅其立法也至矣上功増級而幕時已察¶
(馮奉世傳魏尚事/)亭徼不治而出廵已誅(食貨志上北/)¶
(出蕭闗事/)乗傳行塞因以歸家(楊僕傳/)而敕責已至其¶
抑欺罔也至矣禁撓者有誅(韓安國傳楊僕事/)後期者¶
有誅(張騫事/)畏懦者有誅(前功臣表張騫楊僕事元狩/)¶
(三元符四/)以至都試而不詣都所者必免(燕王旦論霍/)¶
(光䟽注/)屯而不詣屯所者以乏興論(趙廣漢蘓賢事/)其¶
責驕惰也至矣凡此亦足以見其嚴明矣然而寛恤之¶
<pb:KR3k0029_WYG_114-7a>¶
恩多施之士卒嚴明之政每用之將帥各當其宜也當¶
是時繇有復(闕/)¶
　　　　　　　　　　然則繇戍之法可謂恕甚然¶
宰相之子乃不免戍邊故將之家亦均於給賦(惠帝元/)¶
年詔示吾法之無屈也以至御史大夫出為䕶軍不為¶
左遷(韓安國為侍御史後為都尉/)酒泉太守禦冦破羗¶
(趙充國傳拜辛武賢/)不為異數輪䑓之詔敗亡不揜衛¶
霍行封得䘮相除(霍去病傳/)畧可見其均一之意至於¶
<pb:KR3k0029_WYG_114-7b>¶
上下相維隄防過宻京師之兵纔萬人耳統於一官未¶
為過多而二三卿士各分所領欲其相制也都試之役¶
太守都尉事與縣令令長丞尉何與而必欲俱㑹欲其¶
相察也以至銅虎調發以防矯偽伍符素備以正什伍¶
(馮唐傳尺籍五符注/)郡縣有尉亦既足矣而又鄉置約¶
徼亭設一長以防益賊天下之亭幾三萬所(前百官表/)¶
(二萬七千六百三十五所/)畧可見其周宻之意矣夫以¶
謹重視兵戎故動可寡悔以寛恤待士卒故下不怨勞¶
<pb:KR3k0029_WYG_114-8a>¶
以嚴明馭将帥故不敢矯惰以均一定軍制故天下無¶
以議令以周宻立兵防故姦宄無以生心是以終漢之¶
世天下晏然諸吕之國變生倉卒而備禦素具北胡南¶
越連兵數年而邦本不揺誠有以也¶
　　　漢兵¶
漢無計口授田之法故賦兵以丁而不以田下衆而無¶
田雖貧者不免於為兵故為兵者皆家人子起田中從¶
軍而非素養者也(出馮唐傳/)自其二十三為正卒於是¶
<pb:KR3k0029_WYG_114-8b>¶
傅(音附/)之疇官(見髙紀二年蕭何發闗中兵注/)以給公家¶
繇役給於中都官則為衛士給於郡國則為材官給於¶
邊繇則為戍卒皆正嵗而戍其給於縣則為更卒一月¶
即更其更代徃來道中衣装悉自備惟衛士衣食於縣¶
官罷遣則有饗(後漢禮儀志/)其餘則否至於年五十六¶
者始得為閑民就田里勸農桑兵革之事不預若髙不¶
滿六尺以上年未及二十三與夫過於五十六者謂之¶
罷廢老弱在所不任其已仕於郡縣而被薦舉者皆不¶
<pb:KR3k0029_WYG_114-9a>¶
與給兵之選惟邊戍之事重(昭紀注/)雖宰相之子不免¶
葢寛饒司隷之子自行戍北邊此賦兵之大畧也(見元/)¶
(鳳四年詔/)更有三品有卒更有踐更有過更古者正卒¶
雖常人皆迭為之一月一更是謂卒更也貧者欲得顧¶
更錢者次直者出賦顧之月二千是謂踐更也天下人¶
皆直戍邊三日亦名為更律所謂繇戍也諸不行者出¶
錢三百入官官以給戍者是謂過更也其他則有中都¶
官徒執金吾緹騎及輯濯士佽飛城門兵皆中都之兵¶
<pb:KR3k0029_WYG_114-9b>¶
也夫闗中三輔之卒属於中尉無事則散於三輔戍於¶
中都如州郡法魏相為河南尉得罪是時河南卒戍中¶
都者二三千人遮霍光自言願復留戍一年以免相罪¶
及京師有警則中尉調發以為之備文帝三年發中尉¶
材官属衛將軍之長安此所謂中都戍卒也王温舒請¶
發中尉貺卒數萬此所謂中尉戍卒也西羌反發三輔¶
中都官徒弛刑等擊羌正所謂中都官徒也中尉官属¶
有中壘即北軍主緹騎五百二十人光武嘗歎曰(陰皇/)¶
<pb:KR3k0029_WYG_114-10a>¶
(后傳/)仕宦當作執金吾言其徒役之多也此所謂執金¶
吾緹騎也輯濯士者掌治船而属於水衡者也佽飛者¶
漢募士驍勇者以佽飛名之宣帝世西羌反發應募佽¶
飛騎射士詣金城者是也城門兵者自戾太子事後始¶
置城門兵有城門校尉十二城門候杜鄴𫝊王商以特¶
進孔光以太傅領城門兵得舉吏如五府者是也若郡¶
國則有材官騎士有樓船有更卒有犇命有弩官盖郡¶
兵掌於都尉天下郡國凡百有三置尉者九十山西自¶
<pb:KR3k0029_WYG_114-10b>¶
三輔之外郡纔十有三而置都尉者乃三十大郡則有¶
兩都尉㑹稽是也北邊諸郡則東西南北中部都尉方¶
髙祖命天下郡國選能引闗蹶張材力武猛者以為輕¶
車騎士此材官騎士也(見光武紀十年注漢官儀/)武帝¶
内増七校(刑法志/)外有樓船廬江郡有樓船官卜式請¶
與博昌習船者攻吕嘉(伍被傳/)有潯陽樓船有㑹稽樓¶
船此志謂樓船也(朱買臣傳/)昭帝始元間遣吕破胡¶
發騎為蜀郡犇命擊益州此所謂犇命也南郡有發弩¶
<pb:KR3k0029_WYG_114-11a>¶
官卜式上書願與臨淄習弩(卜式傳式願與子男同博/)¶
(昌習船者講行/)此弩官者也至三輔則又有胡越騎六¶
郡則又有良家子天水隴西北地上郡西河安定如趙¶
充國李廣則出於隴西馮奉世則出於上黨焦延夀則¶
出於北地皆是也漢世中首勇率行封諸率為侯(李廣/)¶
(傳/)軍功多用超等(食貨志云大者封侯卿大夫小者郎/)¶
或置武功爵以賞戰士(出食貨志/)或賜武臣則倍於文¶
官(續漢志/)功過相當則不賞(李廣/)以適過行者有功則¶
<pb:KR3k0029_WYG_114-11b>¶
不賞(李廣利傳/)以矯制有功者則不賞(馮奉世傳/)屯不¶
詣屯所則有罰(趙廣漢傳/)擅弄兵則有罰(功臣表無錫/)¶
(侯事/)延初四年増鹵獲利則有罰(魏尚髙不識事/)擅發¶
兵則有罰(公孫戎奴事見功臣表/)後期則有誅(張騫李/)¶
(廣傳/)畏懦則有誅(楊僕事/)脱歸則有誅(蘇建/)擅斥除賢¶
士則有誅(趙廣漢/)穿壁壘則有誅(胡建/)匿亡虜則有誅¶
(公孫敖/)爭功則有誅(荀彘/)漢世軍法最為嚴整此御軍¶
賞罰之法也買爵至千夫則復(食貨志/)入粟受爵至五¶
<pb:KR3k0029_WYG_114-12a>¶
大夫則復晁錯奏復一人(文帝時見食貨志/)三老及孝¶
悌力田則復博士弟子及通一經則復(元帝時見儒林/)¶
(傳序/)民産子則復(髙帝二年復二嵗/)罷癃則復(卿大夫/)¶
(老者疾者皆注云疾今之癃者周禮注/)功臣後則復(宣/)¶
(紀地節二年復霍光後人元康元年凡百三十六人考/)¶
(功臣表/)流民則復(宣詔地節三年/)徙邊則復(文帝時晁/)¶
(錯奏本傳/)養民馬則復宗室有属籍及闗内侯則復(文/)¶
(紀詔復諸劉有属籍者卿大夫國中貴者皆舍注若今/)¶
<pb:KR3k0029_WYG_114-12b>¶
(宗室及闗内侯/)或賜外繇(卜式/)或著外繇(成河平元年/)¶
(溝洫志卒治河者為著外繇著謂著於簿籍/)或除繇(文/)¶
(翁傳詔下縣子弟以為學官弟子為除更繇/)有復其繇¶
役者有復其租稅者有復其身者有復其家者有復一¶
嵗者有復二嵗三嵗者有復十二嵗者有復終身有復¶
後世者此又漢世復除之法也¶
　　　材官　車騎　樓船¶
漢兵散於郡國各有異習葢不可以一律齊也巴蜀三¶
<pb:KR3k0029_WYG_114-13a>¶
河潁川則多材官取其才力也(髙紀十二年發車騎材/)¶
(官及中尉卒又宣神爵元年發詣金城/)隴西天水安定¶
則多騎士(元鼎六年發平山冦取其習射御馳騎戰陣/)¶
(也/)西北之地多輕車(宣紀本始二年秋發闗東輕車銳/)¶
(士從軍/)故闗東上郡北地皆有車東南之地多樓船故¶
博昌潯陽會稽諸郡皆有船以至臨淄之弩手(見卜式/)¶
(傳/)荆楚之劒客(李陵傳云臣所屯者皆荆楚之勇士竒/)¶
(才劒客也/)各推其士之所宜而習熟一旦有事以羽檄¶
<pb:KR3k0029_WYG_114-13b>¶
召天下兵而無有不集事者方其兵之在郡國也則属¶
之都尉每歳八月㑹都試(髙紀十一年張晏注/)郡太守¶
都尉令長咸預各以其方之所習而課殿最焉若騎士¶
既發而不詣屯所則騎士有誅(趙廣漢傳/)太守發騎士¶
馬不適士則太守有貶夫是以郡國之兵教習於平時¶
而征發於有事民有更番之休而將無常權之患然漢¶
之材官騎士輕車樓船四者之兵惟其地之險易而用¶
之故能以我之所長而不䧟於其所短此其所以多取¶
<pb:KR3k0029_WYG_114-14a>¶
勝也中興之初多戰於兖豫徐宋之郊故夏侯嬰以兵¶
車破李由於雍丘地属陳留兖州灌嬰以車騎破項籍¶
於東城属淮南皆車騎雜用之地也然東阿之敗(髙紀/)¶
(秦二年東阿之地属陳留/)秦以騎將不能勝漢之車垓¶
下之圍(地属宿亳間/)楚以餘卒不能勝漢之騎(見髙紀/)¶
(五年/)則騎之與車歩之與騎其所遇之地固有優劣也¶
至於韓信之伐趙未至井陘而止舍選輕騎二千擊趙¶
王於泜水誠以井陘之險非車騎之所便而彼則能權¶
<pb:KR3k0029_WYG_114-14b>¶
其地而用之歟伐胡之師多戰於函并河朔之境故霍¶
去病以萬騎出定襄公孫賀以輕車出雲中(出武紀又/)¶
(本傳/)皆車騎雜用之地也然白登之圍(属并州太原郡/)¶
漢以歩卒(出匈奴傳/)不能勝敵之騎李陵之敗漢以用¶
車不能禦敵之兵則騎之與歩車之與騎皆所遇之地¶
固自有優劣也至於衛青之出塞環武剛車以為營縱¶
騎五千擊單于於寘顔城顔山趙信城以武剛之利非¶
塞地之所恃而彼則能權其地而用之歟琅琊以東盡¶
<pb:KR3k0029_WYG_114-15a>¶
海也車騎歩皆不得而進自嚴助浮海以救東甌而漢¶
始知水戰之為利故武帝遣樓船將軍從兵浮海以擊¶
朝鮮(朝鮮傳/)卒平其地而為郡縣此豈非海道之利於¶
舟乎虢鄧以西盡蜀也車騎舟皆不得進自蕭何請用¶
巴蜀以定三秦而漢始知歩戰之為利故髙帝自南鄭¶
引兵從故道(故道係武都/)出襲雍卒降秦將以有咸陽¶
(出本紀/)此豈非山阪之利於歩乎大率北地利於騎中¶
原長於車江海利舟師而隴蜀宜歩卒各隨其所利而¶
<pb:KR3k0029_WYG_114-15b>¶
用之晁錯言兵事亦幾於是矣¶
　　　漢南北軍¶
漢京師有南北軍南北二軍同以相伺察周勃以北軍¶
而安劉氏故南北之相制而無偏重之患諸吕用事齊¶
趙合兵西向與灌嬰連和以抗吕氏以見其内有緩急¶
則外足以制之也七國之變京師遣周亞夫將三十六¶
軍以討之不數日而遂定以見其外有緩急則内足以¶
制之也内外相制故無輕重之别　刑法志曰髙祖既¶
<pb:KR3k0029_WYG_114-16a>¶
定天下踵秦而置材官於郡國京師有南北軍之屯至¶
武帝平百粤内増七校外有樓船皆嵗時講肄修武備¶
云所謂南北軍者初未知其果何在也又細攷之光祿¶
勲所掌郎衛執㦸殿下此其在内者也百官表言衛尉¶
掌宫門衛屯兵而漢舊儀云衛尉寺在宫内胡廣云主¶
宫闕之門内衛士於周垣下為區廬則亦在内明矣故¶
諸吕之亂太尉既令酈寄說祿得入北軍然尚有南軍¶
勃令平陽侯告衛尉毋得納相國産殿門故太尉先奪¶
<pb:KR3k0029_WYG_114-16b>¶
北軍次奪南軍自外及内也江充傳時為直指綉衣充¶
察貴戚近臣多奢侈者令身待北軍擊匈奴即移書光¶
祿勲諸當詣北軍者移劾門衛禁止毋令得出入宫殿¶
詣北軍而不當出入宫殿移劾門衛禁止而必属之光¶
祿勲此又南軍在内者之驗也惟以八校為北軍而八¶
校未置之前史雖不詳載其何者為北軍如太尉之入¶
北軍宋昌之鎮撫南北軍則北軍自漢初置之久矣然¶
以後事攷之如黄霸等京兆發騎士詣北軍馬不適士¶
<pb:KR3k0029_WYG_114-17a>¶
劾之軍興則漢初北軍之制必各調發畨上也如漢官¶
儀云民二十三為正一嵗為衛士之類是也觀霍光傳¶
發材官輕車北軍五校士不以南軍重之也使北軍果¶
在内南軍果在外則何為不發外兵而發内兵邪漢南¶
兵不輕出故所出者惟北兵多見於史傳則北軍又不¶
得謂之在内矣或曰北軍葢指未央宫殿環衛王宫在¶
長安之内者而言所謂南軍葢指十二城門及三輔所¶
属在長安之外者而言彼惟見劉屈氂傳云上從甘泉¶
<pb:KR3k0029_WYG_114-17b>¶
來發長水及宣曲胡騎引騎長安而太子在内乃曰召¶
監北軍使者任安發北軍兵夫長水宣曲胡騎既曰北¶
軍則當在長安城内守王宫何為乃云入長安邪觀吾¶
丘夀王傳云上始為㣲行胡騎正屯池陽北至池陽南¶
獵長揚葢胡騎正屯池陽則知胡騎長水所以特在外¶
者正以武帝常在池陽也武帝在外而衛兵亦在外亦¶
何害其為属北軍若以北軍為内南軍為外則無據之¶
甚矣三輔黄圖云中壘屯騎虎賁屯兵越騎長水胡騎¶
<pb:KR3k0029_WYG_114-18a>¶
射聲八營宿衛王宫是也或謂周勃安劉乃北軍制南¶
軍之效此說得之若謂劉屈氂發三輔近縣兵及長水¶
宣曲胡騎入長安乃南軍制北軍之效則非也葢漢南¶
軍掌於光祿勲衛尉(百官表/)光祿勲有羽林期門之属¶
衛尉掌宫門衛屯兵是也北軍掌於中尉如百官表中¶
壘校尉掌北軍壘門外而中尉属官有中壘李徳裕撰¶
劉洪規碑云漢氏京師有南北軍之屯武帝既平北粤¶
内増七校中尉實司其任是也南軍光祿勲衛尉掌之¶
<pb:KR3k0029_WYG_114-18b>¶
北軍中尉掌之故胡廣曰衛尉廵行宫中執金吾徼於¶
外相為表裏以擒姦討猾而唐李揆亦云漢以南北軍¶
相制而南軍之在内北軍之在外又何疑焉漢之南北¶
軍正猶唐之南北衙也南衙衛兵是也北衙禁兵是也¶
故攷漢制者當曰宫殿内而郎衛羽林期門兵宫殿外¶
有衛尉兵皇城之中有中尉北軍兵京城之門有十二¶
城門兵中尉徼循京師則又有三輔戍兵中都諸官府¶
有郡縣畨上戍兵則漢兵大畧得之矣葢自髙帝之興¶
<pb:KR3k0029_WYG_114-19a>¶
櫛風沐雨於鋒鏑間為斯民請命上帝兼天下之謀合¶
天下之勇而始克平之豈其奠天府之安享未央之尊¶
而遽忘兵衛歟此南北軍之屯所以留神軫慮而不敢¶
忽者也想夫營壘星羅儀衛翼張勇敢畢集而戎容壮¶
焉法律昭列而軍政修焉精煆煉之工而戈甲利焉嚴¶
廐牧之令而軍馬備焉國勢以隆主威以强姦心以銷¶
舉積諸此厥後諸吕譸張周勃一入北軍而漢祚之安¶
若泰山而四維自非髙帝創宏逺之規後嗣何以克遵¶
<pb:KR3k0029_WYG_114-19b>¶
洪業哉傳世四百未之或改而制度益以備具故典領¶
之官則太尉上將軍衛將軍是也分掌之吏則中壘校¶
尉北軍中候之流是也僚属之員則南北皆有軍政與¶
丞天漢中胡建所兼守者是也勞賜之典則當更者上¶
親臨饗之見於寛饒之傳選取之法(二年注/)則民年二¶
十三而用五十六而退見於本紀之注其更休則一嵗¶
為衛士一嵗為材官(髙紀二年注/)其閱習則西京曰都¶
肄東京曰乗之乗之者所以取孫呉六十四陣者也噫¶
<pb:KR3k0029_WYG_114-20a>¶
亦可謂備矣抑嘗觀髙帝之時其所以治軍修備者不¶
獨南北軍屯而止若蕭何則立武庫者也若韓信則申¶
軍法者也君臣之間用心如此葢其欲得猛士守四方¶
之志常存於胷中則宜其天下既定之後低回顧念分¶
屯並立相與維持不容已也彼唐制之說則言其南北¶
相制而已通典之說則言南如唐之衛兵北如唐之羽¶
林而已或者又以南北迄漢史不復再叙而以為領城¶
門兵者幾是是皆其一端而非髙祖所以飭武備貽謀¶
<pb:KR3k0029_WYG_114-20b>¶
深逺之意故畧之¶
　　　雲䑓諸將¶
范蔚宗二十八將傳論曰中興二十八將前代以為上¶
應二十八宿未之詳也然咸能感㑹風雲奮其智勇稱¶
其佐命亦各志能之士也議者多非光武不以功臣任¶
職至使英姿茂績委而勿用然原夫深圖逺筭固将有¶
以焉光武監前事之違存矯枉之志雖冦鄧之髙勲耿¶
賈之洪烈分土不過大縣數四所加不過特進朝請而¶
<pb:KR3k0029_WYG_114-21a>¶
已髙秩厚禮允答元功峻文深憲責成吏職建武之世¶
侯者百數若夫數公者則與參國議分均休咎其餘並¶
優以寛科全其封祿莫不終以功名延慶於後云今以¶
史傳而攷二十八將之功其大者如昆陽之戰邯鄲之¶
戰與夫經畧河北謹守河内之功其他如隴蜀之平赤¶
眉羣盗之捷皆其功之可錄者也如王覇如傅俊之徒¶
則有從擊尋邑昆陽之功如劉植景丹萬修李忠之徒¶
亦有從擊邯鄲平河北之功固守信都以拒王郎而開¶
<pb:KR3k0029_WYG_114-21b>¶
門迎勞者任光也合漁陽上谷之突騎并軍而南以附¶
漢者呉漢也方帝之朝北征燕趙而河内尚難其守此¶
其任亦重矣惟冦恂以牧人御衆之人給足軍糧率勵¶
士卒雖逺征未嘗乏食則中興之根本於是立矣方帝¶
自薊而還莫知所向且欲以信都之兵西還長安此其¶
機亦危矣惟邳彤力止其行而請奮二郡之兵揚響應¶
之機以平河北則中興之機㑹於是得矣自請北取上¶
谷之兵定彭寵於漁陽取張豐於涿郡還收富平獲索¶
<pb:KR3k0029_WYG_114-22a>¶
東攻張步以平齊地者耿弇也䧟陣却敵數破羣盗撫¶
劒抵掌以志吕吾之北者臧宫馬武也馮異之討赤眉¶
而三輔以平杜茂之擊盧芳而鴈門以平馬成發㑹稽¶
丹陽等兵以討李憲而江淮以平陳俊之從擊銅馬王¶
梁劉隆之擊誅宋鮪堅鐔擊大槍於盧奴葢延圍劉永¶
於睢陽以樓船數千艘逆流而上而徑破公孫述者岑¶
彭也從馮異以伐蜀而使邊地諸豪悉畔隗囂而來歸¶
者祭遵也敢戰深入則有若賈復先登䧟陣則有若姚¶
<pb:KR3k0029_WYG_114-22b>¶
期以克定城邑為本不存首級之功則有若朱祐至若¶
禹之深沉大度授以西討之畧而入闗之初三輔之民¶
皆襁負携子以迎王師者日以千數人皆知其為禹之¶
功也而不知其杖䇿渡河之初首論大計而乃有延攬¶
英雄務結民心之語披輿地圖之時開廣帝心而有在¶
徳厚薄不在小大之論任使諸将乃多訪於禹毎有所¶
舉皆當其才此豈諸将所及哉此禹所以獨首於諸將¶
也是以永平之中顯宗慨念舊功乃圖二十八將於南¶
<pb:KR3k0029_WYG_114-23a>¶
宫雲䑓其外有王常李通竇融卓茂合三十二人夫王¶
常之得預其間者豈非以始事之初首率下江諸將以¶
欲輔漢室乎李通之獲與於此者豈非以南陽騷動之¶
初宻相結約而起兵以相應乎竇融以河西而歸漢能¶
使民之知義卓茂為宻令而示教能使民之知化功亦¶
可紀矣至於馬援聚米以陳隗囂必破之狀守隴西而¶
破先零之功擊武都羗而隴右清凈擊交阯冦而嶠南¶
悉平功非不著也而不與諸臣之次本欲示公適所以¶
<pb:KR3k0029_WYG_114-23b>¶
為私豈非椒房之故而有所不敢及乎故東平王蒼觀¶
雲䑓功臣圖而獨以伏波為問帝乃笑而不答吁不言¶
之中意可想矣其後安帝永初六年追惟勲烈按圖披¶
籍於䑓紹封二十八將之功臣興亡繼絕之意久而愈¶
加亦顯宗有以先之¶
馬武傳　永平中顯宗追感前世功臣乃圖畵二十八¶
將於南宫雲䑓其外又有王常李通竇融卓茂合三十¶
二人故依其本第係之篇末以志功臣之次云爾¶
<pb:KR3k0029_WYG_114-24a>¶
　太傅髙宻侯鄧禹¶
　大司馬廣平侯呉漢¶
　左將軍膠東侯賈復¶
　建威大將軍好畤侯耿弇¶
　執金吾雍奴侯冦恂¶
　征南大將軍舞陽侯岑彭¶
　征西大將軍夏陽侯馮異¶
　建義大將軍鬲侯朱祐¶
<pb:KR3k0029_WYG_114-24b>¶
　征虜將軍潁陽侯祭遵¶
　驃騎大將軍櫟陽侯景丹¶
　虎牙大將軍安平侯盖延¶
　衛尉安成侯姚期¶
　東郡太守東光侯耿純¶
　城門校尉朗陵侯臧宫¶
　捕虜將軍楊虛侯馬武¶
　驃騎將軍慎侯劉隆¶
<pb:KR3k0029_WYG_114-25a>¶
　中山太守全椒侯馬成¶
　河南尹阜成侯王梁¶
　琅琊太守祝阿侯陳俊¶
　驃騎大將軍參遽侯杜茂¶
　積弩將軍昆陽侯傅俊¶
　左曹合肥侯堅鐔¶
　上谷太守淮陽侯王霸¶
　信都太守河陵侯任光¶
<pb:KR3k0029_WYG_114-25b>¶
　豫章太守中水侯李忠¶
　右將軍槐里侯萬修¶
　太常靈夀侯邳彤¶
　驍騎將軍昌成侯劉植¶
　横野大將軍山桑侯王常¶
　大司空固始侯李通¶
　大司空安豐侯竇融¶
　太傅宣徳侯卓茂¶
<pb:KR3k0029_WYG_114-26a>¶
　　　漢唐備禦之䇿¶
漢待匈奴之䇿其畧有四而君子獨有取於孝文帝唐¶
待匈奴之䇿其失有四而君子猶有取於太宗班固云¶
自漢興以至於今其於匈奴有修文而和親者矣有用¶
武而克伐者矣有威服而臣畜者矣然其大要不過兩¶
科縉紳之儒則守和親介胄之士則言征伐以愚觀之¶
皆未得其要也髙祖自平城之後非不欲一舉而空朔¶
庭然爭攘始定之初民力彫弊思欲逞志而不可得故¶
<pb:KR3k0029_WYG_114-26b>¶
其勢不得而不用婁敬之䇿然以正朔之所不能加而¶
乃欲以甥舅之好覊縻之此其䇿之失也孝武設馬邑¶
之謀誘匈奴而邊備自是而始開鴈門之兵未已而雲¶
中之屯又遣至於衛霍絕漢之師竭中國之力奮於一¶
擊而士馬物故至於大半海内虚耗實自此始至其甚¶
也又從事於烏孫大宛之間開西域以斷匈奴之右臂¶
匈奴之勢未衰而中國固已疲弊矣此其䇿亦未為得¶
君子尚取於漢唐自晉陽始興之初在亟於得志於是¶
<pb:KR3k0029_WYG_114-27a>¶
屈意外助而借師於突厥姑欲成一時之功而不顧其¶
後此其失一也開元天寳之間吐蕃最盛而中國未易¶
以遽屈也而𤣥宗乃從事邊功輕舉妄動以取石堡城¶
拓境千里似若可喜未幾戎馬入冦境偃然而復取之¶
邊事自是不寧矣其後王忠嗣雖以持重安邊為䇿而¶
哥舒翰復邀功於石堡安能使彼貼然而不較哉此其¶
失二也范陽之變直至長安而兩京卒以不能守勢固¶
熾矣然以李郭之將而用李泌直𢷬范陽之䇿何慮不¶
<pb:KR3k0029_WYG_114-27b>¶
濟而乃復踵前轍邀回紇以進討彼得以窺我矣自是¶
邀索無已卒為唐世大患此其失三也朱泚涇原之變¶
以渾瑊李晟之徒制之有餘力矣憲宗倉皇無䇿輕許¶
以地而求叶謀以助及奉天之難息而吐蕃之禍作矣¶
至於劫盟平凉以間踈名將變詐反覆而中國無一日¶
之寧李泌最善為謀者自謂能不勞中國之兵而使吐¶
蕃自困及觀其䇿而大要結回紇以殺吐蕃之黨與招¶
雲南以斷吐蕃之右臂亦出於一時不得已之謀抑不¶
<pb:KR3k0029_WYG_114-28a>¶
思借回紇以制吐蕃則他日回紇之患亦一吐蕃也此¶
其失四也君子又何取於唐惟漢文之時雖曰未免和¶
戎而留意邊備今年幸代明年幸雍無嵗不為自備之¶
計躬被戎服親御鞍馬從六郡良家子材力之士馳射¶
上林講習戰陣以作天下勇銳之氣聚天下精兵於廣¶
武以固中國不可犯之勢顧問馮唐慨想頗牧以属意¶
於守邊之將愚是以知其得備戎之䇿太宗在唐慨然¶
有雪恥酬百王之志滅突厥俘頡利斥地山隂至於大¶
<pb:KR3k0029_WYG_114-28b>¶
漠而又命將四出東馳西騁無不如意命君集以滅髙¶
昌而西北邊之地極於至逺復命道宗以滅延陀而回¶
紇諸國悉稽首而請命親幸靈武以受降敵而得以伸¶
其上報於古之意愚是以知其得禦戎之䇿夫自古待¶
夷狄不出二䇿養武於内則有備戎之䇿伸威於外則¶
有禦戎之䇿是以中國之計不出於守則出於戰所謂¶
備戎者固一䇿也不容以自安於守則所謂禦戎者亦¶
一䇿也待夷狄不出此二䇿然而文帝在漢惟知所以¶
<pb:KR3k0029_WYG_114-29a>¶
守而不知所以戰太宗在唐惟知所以戰而不知所以¶
守猶未免得其一說惟今日擇將備邊屯田積榖以養¶
中國不可犯之勢厲兵秣馬分兵教戰以乗夷狄可乗¶
之勢用之於守則文帝備戎之䇿也用之於戰則太宗¶
禦戎之䇿也兼漢唐之所長而並用之正今日事也又¶
嘗反覆而論之漢之待匈奴有過於唐而唐之待匈奴¶
未及於漢兵法曰先為不可勝以待敵之可勝漢之孝¶
文猶知有自備之說也唐之所以為備也果何如哉觀¶
<pb:KR3k0029_WYG_114-29b>¶
貞觀盛時分處降羌以處塞下單于瀚海皆置都郡此¶
固太宗勝羌之後其勢不得不出於此本非守禦中國¶
之善䇿也唐惟不知所以為備戎之䇿故終唐之世雖¶
從事於戎狄而卒不能得其要領彼其習見太宗之時¶
不過於禦戎之䇿耳而不知所謂先為不可勝之計是¶
以唐史臣於突厥傳惟叙不言太宗禦戎之功而惟叙¶
謀臣内備之說如劉貺謂周得上䇿則取其恵中國以¶
綏四方之意至其論漢則曰能移其財以賞戍卒則民¶
<pb:KR3k0029_WYG_114-30a>¶
富移其爵以餌守臣則其将良此劉貺備戎之䇿為可¶
取也杜佑謂闗中鄭白二渠溉田數萬頃能復兩渠之¶
饒屯田富力則河隴可復杜牧謂兵不見練事不責實¶
賞厚罰輕將不專任於是有五敗之說攷其為意亦汲¶
汲於自治矣此二杜備戎之䇿為可用也孫權論南詔¶
羣蠻謂宜度要害募卒以守相地分屯春耕夏蚕以資¶
衣食秋冬嚴壁以待冦此孫權備戎之䇿為可用也然¶
則唐末未嘗無䇿特其所用者不出此耳吁此唐之所¶
<pb:KR3k0029_WYG_114-30b>¶
以不及於漢也宋朝撫馭夷狄之規誠可以上繼有周¶
之䇿澶淵之役契丹傾國入冦眞宗聽冦凖征伐之䇿¶
親御鞍馬兵鋒未交而羌人已折北不支退而請和眞¶
宗不拒也寳元中西夏擾我北鄙韓范二公實任經畧¶
之責兵戎爰興功緒随見迨乎慶厯之時夏人納欵仁¶
宗終不加怙終之刑而許之自新且加以幣賜由是觀¶
之祖宗之時備禦之方積習於閑暇之時而應變於隨¶
機之際可戰則戰可和則和不使勢之在彼常使權之¶
<pb:KR3k0029_WYG_114-31a>¶
在我是豈有漢唐一偏之失哉¶
　¶
　¶
　¶
　¶
　¶
　¶
　¶
<pb:KR3k0029_WYG_114-31b>¶
　¶
　¶
　¶
　¶
　¶
　¶
　¶
　羣書考索後集卷四十八¶
