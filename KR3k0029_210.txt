# -*- mode: mandoku-view; -*-
#+TITLE: 群書考索
#+DATE: 2015-08-24 23:30:57.278251
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 别集卷二十三
<pb:KR3k0029_WYG_210-1a>¶
欽定四庫全書¶
　羣書考索别集卷二十三　宋　章如愚　撰¶
　　邉防門¶
　　　江¶
長江江南所恃以為固者長江也四川之地據長江上¶
㳺而下臨吴㑹盖江水出岷山經䕫峡而抵荆楚則江¶
陵為一都㑹沅湘衆水合洞庭而輸之江則武昌為一¶
都㑹豫章西江與鄱陽之浸浩瀚吞納而匯扵湓口¶
<pb:KR3k0029_WYG_210-1b>¶
則九江為一都㑹¶
江陵古荆州北據漢沔利盡南海東達吴㑹西通巴蜀¶
孔眀以為用武之國¶
武昌今鄂州當江湖之衝西距郢南距鄂西南距江陵¶
東北距九江吴文帝嘗都扵此東晉齊梁陳之際號¶
稱盛府¶
九江今江州魯人謂北控羣蠻西連荆郢晉江州所領¶
兼江東西湖南北十州之地南朝因而不敢嘗以貴王¶
<pb:KR3k0029_WYG_210-2a>¶
大臣為都督刺史¶
周瑜赤壁之勝後漢建安十三年操東下張昭曰将¶
軍大勢可以拒操者長江也今荆得荆州長江之險已¶
與我共之矣不如迎之肅瑜不可瑜曰得精兵三萬保¶
為将軍破之遇扵赤壁黄盖曰可燒而走也乃取䝉衝¶
鬬艦載燥荻枯柴詐云欲降時東南風急火燒盡北船¶
吕蒙謀殺闗侯建安二十四年闗侯圍曹仁于樊口呂¶
蒙忌侯居上流宻言扵權曰今令征虜守南郡潘璋住¶
<pb:KR3k0029_WYG_210-2b>¶
白帝蒋欽将㳺兵萬人循江上下應敵所在蒙為國¶
家前據襄陽如此何憂扵操何賴扵侯不如去侯全據¶
長江形勢益張易為守也¶
吕蒙殺侯入江陵蒙襲侯入潯陽盡伏精兵&KR1467;&KR1139;中使¶
白衣揺櫓作商賈人服晝夜兼行盡得侯沿邉屯候¶
遂入江陵¶
趙咨使魏魏黄初二年帝曰吴難魏乎咨曰吴王帶甲¶
百萬江漢為池¶
<pb:KR3k0029_WYG_210-3a>¶
魏帝問詡伐吴蜀黄初四年帝問賈詡欲伐吴蜀何先¶
詡曰吴蜀雖小國依山阻水據險守要汎舟江湖皆難¶
卒謀¶
鄧芝吴蜀二長四年漢遣鄧芝使吴芝曰蜀有重險之¶
固吴有三江之阻合此二長共為唇齒進可并兼天下¶
退可鼎足而立¶
魏帝嘆江之險五年帝大興兵御龍舟至廣陵江水盛¶
長帝臨望嘆曰魏雖有武騎千羣無所用之¶
<pb:KR3k0029_WYG_210-3b>¶
天限南北六年再至廣陵臨江觀兵戎卒十餘萬旌旗¶
數百里有渡江之志吴人嚴兵固守帝見波濤洶湧嘆¶
曰嗟乎固天所以限南北也¶
陸抗論江晉㤗始六年陸抗疏長江峻山限帶封域此¶
乃守國之末事非智者之所先¶
吴彦鎻江八年王濬作船木柹蔽江而下吴彦為鐵¶
鎻横斷江路¶
羊祜論水戰咸寜二年祜疏唯有水戰是其所便一入¶
<pb:KR3k0029_WYG_210-4a>¶
其境則長江非復所保還趨城池去長入短非吾敵也¶
羊祜陳伐江南四年祜病遣張華就問籌䇿祐曰孫皓¶
暴虐若不幸而沒吴人更立令主雖有百萬之衆長江¶
未可窺也¶
孫欽嘆北軍飛渡太康元年王濬出巴東以大筏收鐵¶
錐以火炬燒鐵鎻克西陵襲樂鄉孫欽與伍延書曰¶
北来諸軍乃飛渡江也¶
濬入建業濬自武昌順流徑趨建業¶
<pb:KR3k0029_WYG_210-4b>¶
新亭對泣永嘉五年名士登新亭㳺宴周顗中坐嘆曰¶
風景不殊舉目有江山之異相視流涕王導變色曰當¶
共戮力王室尅復神州何至作楚囚對泣¶
祖逖渡江建興元年逖擊楫渡曰不&KR0014;清中原而復濟¶
者有如大江¶
庾翼鎮武昌咸康八年庾翼在武昌欲移鎮樂卿王述¶
與庾氷牋曰武昌實江東鎮戍之中非但扞禦上流而¶
已緩急赴告駿奔不難¶
<pb:KR3k0029_WYG_210-5a>¶
袁喬論沿江軍永和二年元温将伐蜀将佐不可袁喬¶
曰㳂江諸軍足以拒守必無憂也¶
義之論保長江八年殷浩北伐無功謀再舉羲之遺書¶
曰今軍病資竭保淮之志非所以復及莫若還保長江¶
自長江以外羈縻而已不從¶
孫綽論長江隆和二年温請遷都洛陽孫綽疏曰昔中¶
宗龍飛實賴萬里長江畫而守之耳¶
符堅冦江太元六年符堅入冦權翼曰晉雖㣲弱謝安¶
<pb:KR3k0029_WYG_210-5b>¶
元沖皆江表偉人君臣輯睦未可圗也石越曰彼據長¶
江之險民為之用殆未可伐堅曰今以吾衆投鞭扵江¶
足斷其流何險之可恃也¶
魏主窺江宋元嘉二十七年魏主至瓜步伐葦為筏聲¶
言欲渡江建康震躍民皆荷擔而立上登石頭城有憂¶
色曰檀道濟在豈使胡馬至此¶
長江為限梁承聖二年州郡大半入魏自巴陵以下至¶
建康以長江為限¶
<pb:KR3k0029_WYG_210-6a>¶
長江天塹祥眀元年隋軍臨江施文慶沈客卿抑奏報¶
而不言後主謂侍臣曰王氣在此齊兵三来周師再来¶
無不摧敗孔範曰長江天塹古以為限隔南北今日虜¶
軍豈&KR0014;飛渡耶帝以為然奏伎縱酒賦詩不輟¶
賀若弼濟江隋開皇九年若弼請縁江防人每交代之¶
集必集廣陵扵是大列旗幟營幕被野陳人以為隋¶
兵大至急發兵為備既知防人交代後以為常不復設¶
備又使兵縁江時役人馬喧噪故弼之濟江陳人不覺韓¶
<pb:KR3k0029_WYG_210-6b>¶
擒虎将五百人自横江宵濟采石守者皆醉遂克之¶
樊若水進取江南宋朝開寳七年江南樊若水舉進¶
士不第遂謀北歸先釣魚采石江上以小舫載絲純其¶
中維南岸而疾棹抵北岸以度江之廣狭凡數十往返¶
而得其數遂詣闕自言有䇿可取江南上如其䇿¶
太祖造浮梁渡江冬遣八作使郝守濬率丁匠自荆¶
南以大艦載巨竹絙并下朗州所造黄黒龍船扵采石¶
磯繫纜三日而成不差尺寸王師過之如履平地¶
<pb:KR3k0029_WYG_210-7a>¶
建康天險建炎元年(時駕在南京/)劉珏言金陵天險前¶
據大江可以固守東南久安財力盡富盛足以待敵¶
許景衡亦言建康天險請定計巡幸¶
水戰之備三年吕頥浩奏隂為過江之備又水戰之具¶
在今宜講然防淮難防江易近雖在鎮江之岸擺拍¶
海船而上流諸郡自荆南抵儀真可渡䖏甚多豈不¶
可預為計望置使兩員一自鎮江至池陽一自池陽至¶
荆南専提舉造船具詢水戰利害¶
<pb:KR3k0029_WYG_210-7b>¶
世忠决吴越之行上駐驆江寜敵報至召諸将問駐驆¶
之地韓世忠曰官家已失河北山東若又棄江淮更有¶
何地遂决吴越之行¶
敵人采石濟江杜充在建康以六萬人列戍江南岸而¶
閉門不出師無統一敵自馬家渡過江充北走儀真¶
敵入建康遂自采石濟江¶
世忠金山之捷四年烏珠回至鎮江韓世忠駐焦山以¶
邀之世忠兵止八千募海船百餘艘以鐵綆貫大鈎授¶
<pb:KR3k0029_WYG_210-8a>¶
諸軍強徤者敵擁十舟噪而前世忠分海船為兩道¶
出其背每縋一綆則曳一舟而入敵不得渡烏珠鑿¶
渠遁去¶
趙鼎防金金人破楚州范宗尹曰敵未必再渡趙鼎曰¶
勿恃其不来恃吾有以待之¶
頥浩遣諸将禦江紹興二年秋上曰冦或南来不避如¶
何頥浩曰若盡遣諸将禦江冦豈&KR0014;便渡但先定計¶
以待之上曰未聞千里而畏人者¶
<pb:KR3k0029_WYG_210-8b>¶
張浚視師江上四年世忠捷大儀敵在滁上造舟已有¶
渡江之耗趙鼎薦張浚(福州居住/)可當大事詔浚知¶
樞宻院事往江上視師¶
趙鼎陳計鼎宻陳計當先定事至即應之不可聞渡¶
江便退即諸将各自為謀天下事不再集矣三衙楊¶
沂中劉錡謂鼎曰探報如此駕莫湏動鼎曰方遣二¶
君舉兵趨常潤合諸将併力一戰以决存亡無他術也¶
二人同聲曰相公可謂大膽鼎曰事已到此不得不然御¶
<pb:KR3k0029_WYG_210-9a>¶
史魏矼言當罷請和二字以攻守待之¶
烏珠遁去張浚至鎮江部分諸将世忠與烏珠書謂樞¶
宻已在此矣敵衆乏糧又其主晟病篤韓常勸烏珠曰¶
士無鬭志茍強驅之過江必多叛者烏珠一夕遁去麟¶
㹸亦北走¶
張浚視師六年都督張浚行邉郡視師時淮東宣撫韓¶
世忠駐承楚淮西宣撫劉光世屯太平州江東宣撫張¶
浚屯建康湖北京西招討岳飛在鄂朝論以邉防空缺¶
<pb:KR3k0029_WYG_210-9b>¶
䖏尚多浚獨謂楚漢交兵之際漢駐兵殽澠間則楚不¶
敢越境而西盖我軍在前雖有他岐捷徑敵畏我之議¶
其後不敢踰越而深入故太原末䧟則尼堪之兵不復¶
濟河亦以此爾不然必環千里之地盡以兵守之然後¶
可安乎¶
張浚㑹大帥議事浚至江上㑹諸大帥議事乃命世忠¶
屯承楚以圗淮陽命光世屯廬州以招北軍張浚練兵¶
建康為進屯旴眙之計命楊沂中領精兵為浚後翼扵¶
<pb:KR3k0029_WYG_210-10a>¶
是國威大振¶
張浚請幸建康張浚奏東南形勢莫重扵建康實為中¶
興根本且使人主居此則北望中原常懐憤惕不敢自¶
睱自逸臨安易生驕肆力請幸建康¶
浚復出江上浚復出江上視師時諸将聲勢不相及沿¶
江一帶更無軍馬諸将欲退保江浚力奏異議乃息楊¶
沂中逐敵于李家灣¶
髙宗駐驆建康七年上駐驆建康¶
<pb:KR3k0029_WYG_210-10b>¶
劉錡順昌之捷十年烏珠渝盟劉錡捷扵順昌¶
拓臯之捷十一年烏珠再舉丙戍錡至拓臯適與敵㑹¶
錡與諸軍合擊之浚與大軍繼至敵大敗¶
團結沿江民兵建康留守葉夢得團結沿江民兵數¶
萬至是呼集分據江津分數千人守馬家渡敵果使¶
酈瓊以輕兵来犯覺有備乃出¶
陳康伯四䇿三十一年康伯四䇿沿江諸郡増壁積糧¶
為歸宿之地¶
<pb:KR3k0029_WYG_210-11a>¶
康伯請决聖意五月康伯奏敵國渝盟天人共憤今日¶
之事有進無退若聖意堅决則将士之氣自振¶
汪澈請置師江上御史汪澈言置師江上而専付閫外¶
之任¶
葉義問督視以知樞宻院葉義問視江淮荆襄軍¶
馬舎人虞允文為參議軍事起張浚判建康¶
命吴拱䕶武昌敵揚聲欲自光黄𢷬武昌朝廷以敵¶
昔嘗由此入江西慮揺根本命吴拱䕶武昌一帶津渡¶
<pb:KR3k0029_WYG_210-11b>¶
拱将回鄂汪澈止之而自發鄂之餘兵進戍黄州敵果¶
犯㐮陽拱遂破之¶
元顔亮眀日渡江王權退采石十一月葉義問至建康¶
被㫖罷權代以李顯忠時知建康張燾至府才十餘¶
日夜漏下二鼓燾就寝允文叩門求見甚急曰此何等¶
時而公欲安寝乎適諜者言敵以眀日渡江約晨炊玉¶
麟堂公何以為䇿曰燾當以死守¶
亮麾衆渡江亮駐車和之雞籠山丙子亮麾衆渡江¶
<pb:KR3k0029_WYG_210-12a>¶
時王權所留水軍車船皆在而諸将未有統屬莫肯用¶
命盡伏山崦惟張振王琪稍任責¶
允文區䖏江事允文往采石督舟師未至十餘里聞鼓¶
聲振野官軍十五日坐路旁者問之衆曰天節使淮西¶
聲金不聲鼓我曺皆騎士節使命棄馬過江我曺不¶
解步戰從者皆勸允文還建業允文不聽䇿馬至采石¶
趨水濵權餘兵止萬八千人馬數百而已諸将已為遁¶
計允文召其統制張振王琪後載臯盛新等問之曰敵¶
<pb:KR3k0029_WYG_210-12b>¶
萬一得濟汝輩走将何之今前控大江地利在我孰若¶
死中求生且朝廷任汝輩不&KR0014;一戰報國衆曰豈不欲¶
戰誰主張者允文曰汝輩止坐王權之繆至此朝廷已¶
别選将将此軍矣衆曰誰允文曰李顯忠皆曰得人矣¶
允文曰今顯忠未至敵以来日過江我當自先與諸君¶
戮力决一戰且朝廷出内帑金帛九百萬緡給節度承¶
宣觀察使告身在此有功即賞之授之皆曰既有所主¶
請為舎人一戰允文即與浚等謀整步騎陣扵江岸而¶
<pb:KR3k0029_WYG_210-13a>¶
以海鰍及戰船載兵駐中流擊之布陣始畢風色作亮¶
執小紅旗麾其舟自楊林口出敵始謂采石無兵且諸¶
将盡伏山崦未覺一見大驚欲退不可敵舟将及岸官¶
軍小却允文顧時俊撫其背曰汝膽畧聞四方今可作¶
氣否若立陣後則兒女子耳俊即揮刀出陣待敵風色¶
忽止官軍以海鰍沖敵敵舟分為二官軍呼曰天師勝¶
矣併擊金人金人所用皆撤和州民居屋板所造及掠¶
江濵渡舟底如梢皆不&KR0014;動遂盡死扵江中其回北岸¶
<pb:KR3k0029_WYG_210-13b>¶
者亮盡敲殺之¶
采石之捷允文奏捷夜半復布陣待敵遣盛新引舟¶
師自楊林渡口戒曰若敵船自河出即齊力射之必爭¶
與死毋令一舟得出如河口無敵船則以尅敵神臂弓¶
射北岸新即駐舟江心齊力射敵敵騎望之遽却¶
李横權錡職錡病退屯鎮江葉義問以李横權錡職¶
趨令渡江錡姪汜同往軍不利¶
措置守江上以横汜不利差楊存中措置守江以成閔¶
<pb:KR3k0029_WYG_210-14a>¶
為淮東制置吴拱為湖北制置李顯忠為淮西制置亮¶
以書招王權以携我衆允文用顯忠計檄曰昨王權望¶
風退舎使汝鴟張至此朝廷已将權重置典憲今統兵¶
乃李世輔也汝豈不知其名亮大怒遂抵瓜州¶
諸将按試車船時江岸有車船二十四艘允文與楊存¶
中等臨江按試命戰士踏車船徑抵瓜州将泊岸復回¶
敵兵皆持滿以待其船中流上下三周回轉如飛敵¶
衆相顧駭愕亮笑曰此紙船耳¶
<pb:KR3k0029_WYG_210-14b>¶
諸酋射殺金亮亮聞李寳在海道焚其戰艦成閔諸¶
軍方順流而下亮愈忿回揚州召諸酋約三日畢濟過¶
期盡殺諸酋謀曰南軍有備如此進有渰殺之禍退有¶
敲殺之憂奈何遂射殺亮¶
沙上勞軍張浚沙上勞軍一軍見浚以為從天而下¶
吴芾乞留建康三十二年上至建康吴芾奏冝留建康¶
以繫中原之望¶
　　　淮¶
<pb:KR3k0029_WYG_210-15a>¶
兩淮長江所恃以為藩籬者淮也淮東以楚泗廣陵為¶
表則京口秣陵得以蔽遮淮西以盧夀厯陽為表則¶
建康姑熟得以襟帶江西之鎮潯陽為重而舒蘄實¶
潯陽之表湖北之鎮武昌為緊而齊安實武昌之表¶
廣陵今揚州　魏文再至　佛貍嘗頓軍　郄鑒謝安¶
曽鎮此　髙宗皇帝駐驆于此¶
淮隂今楚州　謝安蕭道成曽鎮此　趙鼎曰楚當敵¶
衝所以蔽兩淮¶
<pb:KR3k0029_WYG_210-15b>¶
盱眙今盱眙軍　臧質嘗守此　吕頥浩曰駐維揚當¶
以一軍屯盱眙以備衝突(已上繫淮東/)¶
合肥今廬州　　魏眀帝曰先帝東置合肥賊来輒破¶
地有所必爭魏文時滿寵表合肥西三十里有險可依¶
立城名曰新城時張浚行淮上築廬州城¶
夀春今夀春府　　魏與吴晉與符堅宋齊梁與拓㧞¶
氏血戰而爭此南北之衝也紹興劉錡嘗渡江援夀昌¶
厯陽今和州　孫䇿圗江表起扵此蘓峻濟横江以刼¶
<pb:KR3k0029_WYG_210-16a>¶
姑熟厯陽者姑熟之門户楊沂中自臨安晝夜疾馳六¶
日而至厯陽(已上繫淮西/)¶
兩淮山勢由少室而来至扵桐柏而愈大自桐柏而至¶
危岡斷塹纍纍相屬接于巢湖幾一千里¶
淮東水寨淮東川澤之國凢爾小洲大渚沙與石磧水¶
勢環繞人所不到之地皆水寨也自謝楊縣楊石鏡老¶
鸛新開諸湖而言凡四十餘䖏而相通之寨九¶
淮西山寨淮西烏林之地凡嶂&KR0656;峭㧞上平下險無路¶
<pb:KR3k0029_WYG_210-16b>¶
可登無階可陟人所難到之地皆山寨也自六安信陽¶
舒城南巢廬江諸沿邉而下凡有九十四䖏而外有無¶
水之寨六¶
寨官寨将員數每一寨置寨官一員令借補資秩為之¶
主宰每十寨置寨将一員令繫省特差為之提督¶
孫權牋操春月方生後漢建安十八年操軍濡湏步騎¶
四十萬權率七萬禦之相守月餘權牋操春水方生¶
公宜速去别紙言足下不死孤不得安操曰權不欺孤¶
<pb:KR3k0029_WYG_210-17a>¶
乃還¶
孫權圍合肥二十年權圍合肥時張遼等屯合肥權守¶
十餘日城不可㧞乃還¶
朱桓守濡湏魏黄初三年吴侍子不至帝怒伐吴曹休¶
張遼臧羈出洞口曹仁出濡須直圍南郡吴吕範¶
督舟師拒休朱桓以濡湏督拒仁¶
曺仁向濡須四年仁步騎數萬向濡須朱桓兵才五千¶
人諸将各有懼心桓諭之曰凡兩軍交對勝負在将不¶
<pb:KR3k0029_WYG_210-17b>¶
在衆寡曹仁既非智勇又千里步涉人馬罷困桓與諸¶
軍共據髙城南臨大江北背山陵以逸待勞為主制客¶
此百戰百勝之勢曺公自来則不足憂況仁等耶仁遣¶
于泰攻城分遣常雕王雙襲中州中州者桓部曲妻子¶
所在桓遣别将擊雙等身自拒泰泰燒營退桓斬¶
雕擒雙死者千餘人¶
魏帝至廣陵五年魏大興兵伐吴至廣陵時江水盛長¶
帝臨望嘆息而去¶
<pb:KR3k0029_WYG_210-18a>¶
魏帝如廣陵六年以舟師自譙循渦入淮十月如廣陵¶
臨江觀兵吴嚴兵固守帝見波洶湧歎息而去¶
諸葛亮約吴伐魏青龍二年亮出斜谷遣使約吴同¶
入大舉五月吴主入居巢湖口向合肥新城衆號十¶
萬陸遜諸葛瑾入江夏沔口向襄陽孫韶孫承入淮¶
向廣陵淮隂魏滿寵欲㧞新城致賊夀春帝不聼¶
曰先帝東置合肥南守襄陽西圍邳山賊来輒破扵¶
三城之下地有所必爭也縱權攻新城必不&KR0014;㧞吾将¶
<pb:KR3k0029_WYG_210-18b>¶
自征之勅司馬懿堅壁以挫亮鋒七月帝東征吴主¶
聞大軍至遂遁¶
諸葛恪圍新城吴諸葛恪前破魏兵遂有輕敵之忘¶
復入冦淮南圍淮南連月不㧞㑹大暑而退¶
祖逖渡江晉建興元年祖逖擊楫渡江屯淮隂起冶¶
鑄募兵二千餘人而進鎮雍丘¶
禇裒伐趙永和五年趙亂禇裒表伐趙即日嚴戒直泗¶
口徑赴彭城北方士民降附日以千計蔡謨曰今日之事¶
<pb:KR3k0029_WYG_210-19a>¶
殆非時賢所及後敗裒退屯廣陵¶
殷浩保長江八年殷浩北出許洛無功謀再舉羲之遺¶
浩書曰今以區區江左天下寒心固已久矣力爭武功¶
非所當作今軍破資竭保淮之志非所復及莫若還¶
保長江長江之外羈縻而已不從¶
符堅冦淮太元三年秦兖州刺史彭越請東西並進¶
堅從之使超督東討諸軍事遣俱難毛盛等步騎¶
七萬冦淮陽盱眙起攻彭城四年謝元救彭城彭超據¶
<pb:KR3k0029_WYG_210-19b>¶
彭城俱難克淮隂¶
符堅冦淮南秦毛當王顯帥衆二萬自襄城東㑹超¶
攻淮南五月難超㧞盱眙六萬圍田洛于三阿去廣陵¶
百里朝廷大震謝元自廣陵救三阿難超敗北走僅¶
以身免¶
謝元淝水之捷八年堅大舉蜀漢之兵順流而下先遣¶
符融至頴口梁成攻洛澗詔以謝元為都督謝石謝琰¶
柏伊等拒之元遣劉牢之趣洛澗斬梁成步騎崩潰皆¶
<pb:KR3k0029_WYG_210-20a>¶
赴淮水堅進屯夀陽列陣臨淝水元軍不得渡使謂符¶
却堅曰但却使之半渡我以鐵騎逼而殺之遂麾却衆¶
亂不&KR0014;止元與琰伊以精銳八千涉淝水堅衆潰¶
魏攻盱眙元嘉二十八年魏太武自廣陵歸悉力攻盱¶
眙&KR0391;質固守凡三旬乃觧圍去¶
魏冦夀陽齊建元二年魏元嘉與劉昶入冦夀陽垣¶
崇祖扵城西北堰淝水堰北築小城使數千人守之¶
崇祖决堰衆溺死皆退走¶
<pb:KR3k0029_WYG_210-20b>¶
齊淮南入于魏永元二年裴叔業以夀陽降魏魏以元¶
&KR0944;鎮夀陽遣崔恵景赴夀陽不克六月陳伯一再攻¶
&KR0944;擊之扵肥口大破之斬首九千俘獲一萬伯一遁還¶
淮南遂入于魏¶
韋叡㧞合肥梁天監四年大舉伐魏五年韋叡攻㧞¶
合肥¶
韋叡救鍾離六年命叡救鍾離或勸叡緩行叡曰今鍾¶
離鑿宂而䖏負尸而汲車馳卒奔猶恐其後而況緩乎¶
<pb:KR3k0029_WYG_210-21a>¶
景宗與叡合以火攻魏橋魏軍大潰¶
梁堰淮水灌夀陽十三年梁堰淮水以灌夀陽成而復¶
壊¶
侯景反夀陽太清二年侯景反扵夀陽¶
吴眀徹㧞夀春陳大建五年吴眀徹攻夀陽堰肥水以¶
灌城¶
眀徹敗淮十年周滅齊上欲爭徐兖督軍伐之眀徹聞¶
彭城列舟艦城下王軌據淮口結長圍以鐵索貫車輪¶
<pb:KR3k0029_WYG_210-21b>¶
沈清水以遏陳船歸路眀徹舟並礙不得過軌引兵蹙¶
之衆潰眀徹為周人所執淮南盡歸周¶
賀若弼鎮廣陵十三年隋賀若弼鎮廣陵韓擒虎鎮¶
廬江¶
隋問髙熲取陳策陳祥眀元年隋主問取陳之䇿扵¶
髙熲對曰江北地寒田收差晚江南水田早熟量彼收¶
穫之際㣲集士馬聲言掩襲彼必屯兵守禦足得廢¶
其農時彼既聚兵我便解甲再三若此彼以為常後更¶
<pb:KR3k0029_WYG_210-22a>¶
集兵彼必然不信猶豫之頃我乃濟師隋用其䇿陳人始困¶
裴度平淮唐元和十二年愬降元濟扵城上梯而下檻¶
送京師淮西平¶
世宗征淮南周世宗顯徳二年帝下詔親征淮南丙辰¶
帝至夀州城下營扵淝水之陽命諸軍圍夀州¶
髙宗駐揚州建炎元年敵過東京上駐驆揚州¶
吕頥浩請俟夹淮一戰三年頥浩請申敕諸将以俟夹¶
淮一戰此不易之䇿又駐維揚當以一軍屯盱眙一軍¶
<pb:KR3k0029_WYG_210-22b>¶
屯夀春以備衝突¶
張守防淮之䇿守言二䇿一防淮一渡江若屯重兵扵¶
楚泗及淮隂三䖏賊兵未&KR0014;遽犯然恐我師怯戰望風¶
先潰則舟楫拘扵南岸敵或以精騎間道先絶吾渡¶
江之路此可患者一渡江則去中原益逺又行在兵多西¶
人不樂南去可患者二若為中原計而幸不至則用防¶
淮之䇿若為宗社計而出扵萬全則用渡江之䇿¶
髙宗南渡二月敵犯淮倉卒南渡¶
<pb:KR3k0029_WYG_210-23a>¶
敵犯淮冬敵䧟滁犯夀春官吏以城降犯無為守臣與¶
民渡江南歸䧟廬犯和守以城降犯真守棄城¶
敵冦淮東四年秋達蘭冦淮東詔劉光世住鎮江分兵¶
以備江岸乃㑹淮南諸鎮併力擊之¶
張浚不救楚州楚州危趙立告急趙鼎欲遣張浚往救¶
浚曰敵鋒不可當徒手搏虎併亡無益鼎曰楚當敵衝¶
所以蔽兩淮若委而不救則失諸将之心浚曰根本末¶
固人心易揺此行失利何以善後鼎曰江東新造全藉¶
<pb:KR3k0029_WYG_210-23b>¶
兩浙若失楚則大事去矣浚力辭乃詔岳飛掩擊因令¶
光世遣兵渡江以為援¶
敵攻泰州水寨紹興元年達蘭攻秦州水寨為張敵所¶
敗擒其壻萬户布拉克殺五千人衆¶
朱勝非陳淮五事二年勝非陳經營淮北五事　二謂¶
逆豫招到山寨已二十六項彼得之未必為用我失之¶
人心必去　五謂渡淮之後有助順土豪可率衆者擢¶
為守将俾自為備則兵勢益張¶
<pb:KR3k0029_WYG_210-24a>¶
敵偽冦淮四年劉豫子麟姪㹸窩里嗢等自維揚分道¶
入冦舟師由清河據楚騎兵渡淮據滁上曰朕當親總¶
六師往臨大江决扵一戰時江東宣撫劉光世在馬家¶
渡淮西宣撫張浚軍在采石淮東宣撫韓世忠自承州¶
退保鎮江詔光世以兵援世忠且令張浚移軍建康扵¶
是光世進屯太平州世忠復過江駐揚州¶
髙宗親征下詔親征始正豫逆罪人皆鼓勇朝士尚多¶
懐疑鼎曰願不為羣議所移¶
<pb:KR3k0029_WYG_210-24b>¶
詔松年㑹議進兵詔簽樞胡松年往鎮江與諸将㑹議¶
進兵¶
世忠大儀之捷韓世忠戰于大儀背嵬軍各持長斧上¶
揕人胸下摺馬足遂擒貝勒托卜嘉烏珠走還泗上¶
民兵擊賊時承楚秦三州各有水寨民兵合力擊賊上¶
曰淮民未&KR0014;安業今乃力奮忠義冝放十年租稅仍撥¶
錢来助之¶
仇愈㧞廬州敵犯廬州知州仇愈發戍兵千人拒之無¶
<pb:KR3k0029_WYG_210-25a>¶
一還者¶
張浚視師六年浚視師命世忠屯承楚光世拒廬浚屯¶
盱眙¶
劉豫分道入冦九月上發臨安豫聞上将親征簽鄉兵¶
分道入冦西路趨合肥以統之東路由紫荆山出渦口¶
㹸統之報至浚復往江上視師時浚駐盱眙沂中屯泗¶
上世忠在楚飛在鄂聲勢了不相及獨光世之兵在太¶
平州遣輕騎據廬而沿江一帶更無軍馬朝廷甚憂之¶
<pb:KR3k0029_WYG_210-25b>¶
張浚有進無退時疑敵偽合兵光世奏廬州難守欲還¶
太平諸将議欲保江浚及光世曰賊豫之兵以逆犯順¶
若不勦除何以立國平日亦安用養兵為今日之事有¶
進擊無退保或請上回臨安浚奏若諸将渡江則無淮¶
南而長江之險與敵共淮南之屯正所以屏蔽大江使¶
賊得淮南因粮就運以為家計江南其可保乎今淮西¶
之冦正當合兵掩擊況士氣甚振可保必勝一有退意¶
大事去矣願朝廷勿専制于中使諸将不敢觀望上手¶
<pb:KR3k0029_WYG_210-26a>¶
書報浚覽卿奏甚眀俾朕釋然無憂浚奉此詔異議¶
乃息光世已㑹廬州而退浚即星馳至采石遣人喻光¶
世之衆曰若有一人渡江即斬以徇督光世復還廬賊¶
次濠夀浚拒之詔併以淮西屬浚¶
沂中李家灣之捷㹸過定逺以犯建康楊沂中悉衆¶
以出至李家灣與㹸遇吴錫率勁卒五千突入㹸軍¶
中賊潰亂沂中乗之大破之而聞㹸敗亦潰敵廢豫¶
之意决¶
<pb:KR3k0029_WYG_210-26b>¶
張浚築廬城七年朝廷謀北伐浚出行淮上撫諭諸軍¶
築廬州城¶
酈瓊叛秋淮西軍統制酈瓊全軍七萬降豫是冬敵¶
廢豫¶
劉錡順昌捷十年烏珠渝盟錡敗之扵順昌¶
劉錡柘臯捷十一年烏珠謀再舉詔大合兵于淮西以¶
待之乙夘果入冦犯夀春府命錡渡江禦之敵䧟夀¶
春錡至廬敵騎大集錡退以避其鋒敵入廬州錡退東闗¶
<pb:KR3k0029_WYG_210-27a>¶
見其地負山面水據之以遏敵衝軍勢復振烏珠直據¶
和州浚遣姪子盖與王徳先趨采石浚夜絶江與錡聲¶
援相接又命沂中為浚副自臨安晝夜疾馳六日而至¶
厯陽敵退浚復和州錡至柘臯適與敵合烏珠以鐵¶
騎十餘萬分兩隅而陳王徳與田師中先薄其右隅虜¶
陳動錡與諸軍合擊之浚與大軍繼至敵大敗遂復¶
廬州二月捷書至軍勢大振¶
勿以議和為意秦檜曰山陽所以扞淮東東闗拒淮西¶
<pb:KR3k0029_WYG_210-27b>¶
水路又山陽六合皆近江形勢之地嚴備此數䖏然後¶
江可安上曰山陽東闗已降䖏分更令張浚益脩守備¶
今雖遣使然勿以議和為意但作不講和䖏之爾¶
康伯條陳淮䇿三十年亮将渝盟右僕射陳康伯條¶
上兩淮守禦之計同樞宻葉義問奏兩淮形勢在今¶
為急荆南劉錡則均襄隨郢光化棗陽之所𨽻也鄂¶
渚田師中則安復信陽漢陽之所𨽻也建康王權則滁和之¶
所𨽻也鎮江劉寳與馬帥成閔則真陽通泰之所𨽻也¶
<pb:KR3k0029_WYG_210-28a>¶
江隂正控海道冝自鎮江分兵以扼之至扵濠梁固始¶
安豐諸郡近邉亦要總之合肥比已分屯諸将臣欲飭¶
兵擇地險要廣施預備¶
汪澈言飭邉備三十一年丁亥夜風雷雨雪交作汪澈¶
言此隂盛也願飭邉備¶
陳康伯四䇿康伯畫四䇿一令兩淮諸将分畫地界使¶
自為守二措置民社宻為寓兵之計三淮東劉寳将¶
驕卒少不可専用四沿江諸郡増壁積糧以為歸宿之地¶
<pb:KR3k0029_WYG_210-28b>¶
汪澈言守淮要害澈言渡師淮甸以守其要害¶
存恤山水寨又言淮南山水寨舊来鄉豪自相結集¶
當隨宜存恤使自為守¶
劉錡屯揚州錡屯維揚新復海泗二州¶
葉義問督視義問督視江淮允文參議¶
王權棄廬州劉錡遣王權迎敵權逗遛不進錡再激權¶
不得已發兵至廬州戍守故敵得渡橋以濟淮權棄¶
廬州遁敵騎至尉子橋姚興以三萬人力戰權擁羣¶
<pb:KR3k0029_WYG_210-29a>¶
刀斧自衞不援興興沒¶
王權棄和州權又棄和州奔采石中外大震¶
劉錡皂角林之捷敵萬户髙景山犯揚州錡禦之扵¶
清河敵以氊裏舟載糧挽而上錡募善沒者鑿沉之¶
錡俄病嘔血不&KR0014;支猶乗肩輿臨敵指揮敵逼江錡設¶
伏皂角林誘敵入弩發敵敗斬景山¶
成閔援淮西成閔發應城縣回援淮西¶
李顯忠代王權十一月葉義問至建康被㫖罷權以李¶
<pb:KR3k0029_WYG_210-29b>¶
顯忠代之命虞允文往蕪湖趣顯忠交權軍¶
　¶
　¶
　¶
　¶
　¶
　¶
　羣書考索别集卷二十三¶
