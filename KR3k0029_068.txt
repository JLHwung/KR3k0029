# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.650097
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 後集卷二
<pb:KR3k0029_WYG_068-1a>¶
欽定四庫全書¶
　羣書考索後集卷二¶
　　　　　　　　　　　　宋　章如愚　編¶
　　官制門¶
　　　總序類¶
唐太宗正觀中大省内外官定制七百三十員曰吾以¶
此待天下賢材足矣然是時已有員外置(唐志通典云/)¶
(貞觀六年大省内外凡文武定員六百四十有三而已/)¶
<pb:KR3k0029_WYG_068-1b>¶
髙宗龍朔二年又改京師百官之名咸亨元年復至於¶
武后再易庶官或從宜創號或参用古典天授二年凡¶
舉人無賢不肖咸加擢拜大置試官以處之試官葢始¶
於此(試者未為正命/)神龍初復舊號又置員外官二千¶
餘人(於是遂有員外特制自永徽六年以蔡孝瑋為尚/)¶
(書員外特置同正員外自是員外有同正者/)檢校試攝¶
判知之官迨乎景龍官紀太紊復有斜封三無坐處之¶
誦興焉(謂宰相御史及員外官也/)¶
<pb:KR3k0029_WYG_068-2a>¶
元宗懲其弊開元二十五年刋定職次著為令格自後¶
又有置使之名軍功之官遂不勝其濫矣　嘗攷唐之¶
官制大抵沿隋官司之别曰省䑓寺監衞府東宫王府¶
為京兆職事官州縣鎮戍為外職事官自開府至将仕¶
郎二十八階為文散官自驃騎至陪戎三十一階為武¶
散官上柱國至武騎尉十二等為勲官(通典唐志唐鑑/)¶
三師太師太傅太保論道之官也(隋因後魏置煬帝廢/)¶
(貞觀十一年復置近代多以為贈官親王拜者但存其/)¶
<pb:KR3k0029_WYG_068-2b>¶
(名耳/)¶
三公太尉(因隋置武徳初秦王兼之永徽中長孫無忌/)¶
(為之其後親王拜者皆不親事祭祀則攝者行之/)　司¶
徒(隋廢宰相而置唐因之/)　司空(三公各一人古者三/)¶
(公論道經邦不以一職名太尉掌武乃司馬職也司徒/)¶
(主民司空主土皆六卿之任也以是為三公則名已不/)¶
(正其後親王拜者僅存其名則任益輕/)¶
六省尚書省尚書令一人(掌領百官龍朔二年改曰中/)¶
<pb:KR3k0029_WYG_068-3a>¶
(䑓廢尚書令尚書曰太常伯侍郎曰少常伯咸亨復光/)¶
(宅元年改曰文昌䑓俄曰文昌都省垂拱元年曰都䑓/)¶
(長安三年曰中䑓神龍復/)　其屬有六尚書¶
吏部尚書(掌文官選舉龍朔改司列太常伯咸亨復光/)¶
(宅改天官神龍復天寳改吏部至徳復/)　侍郎二人其¶
屬有四　吏部郎中二人(一人掌文官階品一人掌選/)¶
(補龍朔改司列大夫咸亨復/)　司封郎中一人(掌邦之/)¶
(封爵凡九等武徳為主爵龍朔改司封大夫開元復/)¶
<pb:KR3k0029_WYG_068-3b>¶
司勲郎中一人(掌管人之勲級凡十等龍朔改司勲大/)¶
(夫咸亨復/)　考功郎中一人(掌攷官吏功過龍朔改司/)¶
(績大夫咸亨復/)¶
户部尚書(掌天下土地人民貢賦之政初因隋為民部/)¶
(貞觀改户部顯慶改度支龍朔改司元太常伯咸亨復/)¶
(光宅改地官神龍復/)　侍郎二人其屬有四　户部郎¶
中二人(掌戸口田賦龍朔改司計大夫後復度支郎中/)¶
(一人掌嵗計而支調之龍朔改司度大夫咸亨復/)　金¶
<pb:KR3k0029_WYG_068-4a>¶
部郎中(掌庫藏出納龍朔改司珍大夫咸亨復/)　倉部¶
郎中(掌倉廩龍朔改司庾大夫咸亨復/)¶
禮部尚書(掌禮儀祭享貢奉之政龍朔改司禮太常伯/)¶
(咸亨復光宅改春官神龍復/)　侍郎一人其屬有四¶
禮部郎中一人(掌禮樂學校龍朔改司禮大夫咸亨復/)¶
　祠部郎中一人(掌祠祀享祭龍朔改司禋大夫咸亨/)¶
(復/)　膳部郎中一人(掌酒膳龍朔改司膳大夫咸亨復/)¶
　主客郎中一人(掌朝見龍朔改司藩大夫咸享復/)¶
<pb:KR3k0029_WYG_068-4b>¶
兵部尚書(掌武選車馬龍朔改司戎太常伯咸亨復光/)¶
(宅改為夏官神龍復/)　侍郎二人其屬有四　兵部郎¶
中一人(一掌武官階品一掌軍戎調遣名數龍朔改司/)¶
(戎大夫咸亨復/)　職方郎中一人(掌地圖龍朔改司城/)¶
(大夫咸亨復/)　駕部郎中(掌車輿龍朔改司輿大夫咸/)¶
(亨復/)　庫部郎中(掌戎器鹵簿龍朔改司庫大夫咸亨/)¶
(復/)¶
刑部尚書(掌律令刑法初曰都官隋改刑部龍朔改司/)¶
<pb:KR3k0029_WYG_068-5a>¶
(刑太常伯咸亨復光宅改秋官神龍復/)　侍郎一人其¶
屬有四　刑部郎中一人(掌律法奏讞龍朔改司刑大/)¶
(夫咸亨復/)　都官郎中(掌簿錄龍朔改司僕大夫咸亨/)¶
(復/)　比部郎中(掌勾㑹賦斂龍朔改司計大夫咸亨復/)¶
　司門郎中(掌門籍龍朔改司門大夫咸亨復/)¶
工部尚書(掌山澤屯田工匠之事龍朔改司平太常伯/)¶
(光宅改冬官神龍復/)　侍郎一人其屬有四　工部郎¶
中一人(掌土木工役龍朔改司平大夫咸亨復/)　屯田¶
<pb:KR3k0029_WYG_068-5b>¶
郎中(掌屯田龍朔改司田大夫咸亨復/)　虞部郎中(掌/)¶
(苑囿山澤龍朔改司虞大夫咸亨復/)　水部郎中(掌津/)¶
(濟溝洫之事龍朔改司川大夫咸亨復/)¶
六部皆屬尚書令左右僕射為之貳又有左右丞各一¶
人吏部戸部禮部左丞緫焉兵部刑部工部右丞緫焉¶
既有三公又有六省是政出於二也尚書六部止三省¶
之一也而光宅中遂以擬周之六卿亦過也　唐有左¶
右僕射又有侍中二尚書二令左右丞相以官未及而¶
<pb:KR3k0029_WYG_068-6a>¶
人可用者奉預朝政而其大綱俾中書出令門下審駁¶
分為二省尚書受成頒之有司上下相聨甚善也然皆¶
秦漢所輕之官自魏晉以來反為重任而唐因之其立¶
制之始名已不正民部掌度支可也而或領於僕射吏¶
部掌銓曹可也而或攝之中書况其他乎遂有以禮樂¶
掌禮樂之官而掌吏部之十銓者有之如蘇頲是也自¶
後百官益無職掌故陸長源上宰相書曰兵部無戎帳¶
户部無版圖虞衡不管山川金倉不司錢榖傷其置諸¶
<pb:KR3k0029_WYG_068-6b>¶
散地有虚其職也太宗較細務屬左右丞大事關僕射¶
當矣然其用人未免用術以李勣之髙勲位尚書領中¶
書門下事寵已至矣使輔太子敢不盡力乎何至無故¶
譴逐使太子他日授以僕射以勣之忠又無故黜之不¶
無怏怏太子雖授以僕射勣豈不曉其以利誘耶至廢¶
立皇后之際不肯盡忠雖勣無大臣莭而亦太宗以利¶
啟其心也¶
門下省侍中二人掌出納帝命相禮儀凡國家之務與¶
<pb:KR3k0029_WYG_068-7a>¶
中書令參緫而專判省事龍朔二年改曰東䑓左相武¶
后光宅元年改曰納言垂拱元年改曰鸞䑓開元元年¶
改曰黄門監五年復天寶元年曰左相咸亨復光宅改¶
鑾䑓納言神龍復開元改黄門監五年復　黄門侍郎¶
(二人/)掌貳侍中之職龍朔改東䑓侍郎垂拱改鸞䑓侍¶
郎天寳改門下侍郎乾元復　左散騎常侍(一人/)掌規¶
諷過失侍從顧問隋廢散騎常侍武徳散騎常侍加官¶
貞觀置二員十七年為職事官顯慶二年分左右𨽻門¶
<pb:KR3k0029_WYG_068-7b>¶
下省皆金蟬珥貂左散騎與侍中為左貂右散騎與中¶
書令為右貂謂之八貂龍朔二年曰侍極　左諌議大¶
夫(四人/)掌諫諭得失侍從賛相隋二人唐四人武徳元¶
年置諫議大夫龍朔二年曰正諫大夫貞元四年分左¶
右神龍復　給事中(四人/)掌侍左右分判省事隋置二¶
十人煬帝減置四人唐武徳三年名曰給事中龍朔改¶
東䑓舍人　左補闕(六人/)掌供奉諷諌垂拱立四員左¶
右各二天授各加三員通十員神龍復各置二人　左¶
<pb:KR3k0029_WYG_068-8a>¶
拾遺(六人/)掌供奉諷諌大事廷議小則上封事　起居¶
郎(二人/)掌錄天子起居法度初因隋置舍人貞觀省之¶
移於門下置起居郎顯慶又置舍人與郎分掌左右正¶
觀初以給事中諌議大夫兼知起居注或知起居事毎¶
仗下議政事起居郎一人執筆記錄於前史官隨之其¶
後復置起居舍人分侍左右秉筆隨宰相入殿若仗在¶
紫宸内閣則夾香案分立殿下直第二螭首和墨濡筆¶
皆即坳處時號螭頭龍朔天授改左史咸亨神龍復¶
<pb:KR3k0029_WYG_068-8b>¶
典儀(二人/)掌賛唱隨謁者䑓有典儀武徳五年復置𨽻¶
門下省　城門郎(四人/)掌京城皇城宫殿門開闔之莭¶
隨門下省綂城門局煬帝改𨽻殿中省後𨽻門下省唐¶
因之　符寳郎掌天子八寳及國之符節初置符寶郎¶
天后改符璽開元復　𢎞文館學士掌詳正圖籍教授¶
生徒參議朝廷制度武徳置修文館又改𢎞文神龍改¶
昭文開元洪文𨽻門下省自武徳貞觀以來皆簡賢良¶
為學士五品以上稱學士又有文學直館並無員數皆¶
<pb:KR3k0029_WYG_068-9a>¶
以他官兼之儀鳳以圖籍多未詳正委學士校理自垂拱¶
多大臣兼領館中有四部書給事中判館事　校書郎¶
掌校理典籍刋正錯謬開元改置四人後減二人　大¶
臣議事使諌官史官隨之或糾其非或書其過則大臣¶
安敢不直議䟽賤言事者令司門引奏置立仗馬以備¶
之則天下之情無不達　諌議大夫之職太宗以王珪¶
魏徴之流為之可謂得人矣然顯慶中召孫思邈拜諫¶
議大夫乃固辭稱疾而還山史臣謂才不足當世取舍¶
<pb:KR3k0029_WYG_068-9b>¶
故逃而不反是不然太宗之時天下之士填然躍而附¶
之獨一思邈以遺逸召至而不能屈使天下知如太宗¶
之君亦有不得而臣者其守吾道不亦重乎其助太宗¶
不亦多乎　太宗置文學館召儒雅十八人為學士討¶
古今論成敗其意美矣究其本為隐巢之謀而時取智¶
計之士十八人者大抵皆君子惟許敬宗一小人厠其¶
間盖心術不正小人得以乘間而入也易曰開國承家¶
小人勿用以亂邦也貞觀之治衆君子扶之而不足武¶
<pb:KR3k0029_WYG_068-10a>¶
氏之惡一敬宗濟之而有餘亂邦之言信哉¶
中書省中書令二人掌佐天子執大政而緫判省事武¶
徳三年為内史又改中書龍朔元年改省為西䑓令二¶
年為右相咸亨復光宅元年改省為鳳閣令為内史神¶
龍復開元元年改紫㣲令後復天寳元年曰右相大厯¶
五年紫微侍郎乃復為中書侍郎　侍郎掌二令之職¶
(初為内史後隨省改/)　中書舍人(六人/)掌侍進奏參表¶
章(武徳置/)　右散騎常侍(一人/)右補闕(六人/)右拾遺(六/)¶
<pb:KR3k0029_WYG_068-10b>¶
(人/)掌如門下省(左同/)　通事舍人(十六人/)掌朝見引納¶
殿庭通奏(武徳四年廢謁者䑓故通事謁者曰通事舍/)¶
(人/)　集賢殿書院學士侍讀學士脩撰官掌刋輯經籍¶
開元五年乾元殿為四部書置乾元院使六年更號麗¶
正修書院置使及檢討官改修書官為麗正殿直學士¶
八年加文學直又加修撰校理刋正校勘官十一年置¶
麗正殿修書學士十三年改為集賢殿書院五品以上¶
為學士六品以下為直學士宰相(一人/)為學士知院事¶
<pb:KR3k0029_WYG_068-11a>¶
常侍(一人/)為副知院事又置判院(一人/)押院中使(一人/)¶
以張說為大學士知院事𤣥宗又置集賢院侍講學士¶
侍讀直學士又増修撰官校理官待制官留院官知檢¶
討官文學直之員至徳二年置大學士貞元初置編錄¶
官四年罷大學士八年罷校理置校書正字元和二年¶
復置集賢校理罷校書正字四年集賢御書院學士直¶
學士皆用五品如開元故事以學士一人年髙者為判¶
院事非登朝者為校理餘皆罷　校書四人　史館修¶
<pb:KR3k0029_WYG_068-11b>¶
撰四人掌修國史貞觀三年置史館於門下省以他官¶
兼領或卑位有才者亦以直館稱以宰相蒞修撰開元¶
二十年李林甫以宰相監修國史建議以為中書切宻¶
之地史官記事𨽻門下省踈逺於是諌議大夫史館修¶
撰尹愔奏徙於中書省天寳後地官兼職者曰史館修¶
撰初入為直館元和六年宰相裴垍建議登朝官領史¶
職者為修撰以年髙者判館事未登朝者皆為直館大¶
中八年廢史館直館二員増修撰四人　史館直筆之¶
<pb:KR3k0029_WYG_068-12a>¶
任也貞觀以他官兼領職掌已不專矣又以宰相莅修¶
撰則秉筆者能無顧忌之心乎開元李林甫以宰相監¶
修則國惡往往諱而不書矣豈非太宗啟其端而流弊¶
至此歟¶
祕書省監一人少監二人丞一人監掌經籍圖書之事¶
領著作局少監為之二龍朔二年改為蘭䑓太史少監¶
曰侍郎丞曰大夫祕書郎曰蘭䑓郎武后垂拱改為麟¶
䑓太極元年復　祕書郎三人掌四部圖籍　校書郎¶
<pb:KR3k0029_WYG_068-12b>¶
十人正字四人掌讎校典籍刋正文章　有二局著作¶
局郎二人著作佐郎二人校書郎二人正字二人著作¶
郎掌撰碑誌祝文祭文與佐郎分判局事(武徳四年改/)¶
(著作曹曰局龍朔三年改曰司文局郎為郎中佐為司/)¶
(文郎著作佐郎本四人開元初減二人/)　司天䑓監一¶
人少監二人丞一人主簿二人主事二人掌察天文稽¶
厯數凡日月星辰風雲氣色之異率其屬而占有通𤣥¶
院以藝學召至京師者居之凡天文圖書器物非其任¶
<pb:KR3k0029_WYG_068-13a>¶
不得與焉毎季錄祥眚送門下中書省紀於起居注嵗¶
終上送史館嵗頒厯於天下(武徳四年改太史監曰太/)¶
(史局𨽻祕書省七年廢監候龍朔二年改太史局曰祕/)¶
(書閣令局令曰祕書閣郎中武后光宅改太史局為渾/)¶
(天監不屬麟䑓俄改為渾儀監置副監及丞主簿改司/)¶
(辰師曰司辰長安二年復為太史局廢副監及丞𨽻麟/)¶
(䑓如故景雲元年又為局𨽻祕書省踰月為監嵗中復/)¶
(為局二年改為渾儀監開元二年復為太史監十四年/)¶
<pb:KR3k0029_WYG_068-13b>¶
(太史監復為局以監為令而廢少監天寳元年太史局復/)¶
(為監自是不𨽻祕書省乾元元年太史局復為司天䑓/)¶
　祕書文學之任也唐初用孔穎逹顔師古之流為之¶
夫以穎逹之通五經師古之博學善屬文居是職也若¶
無愧矣然而師古之為祕書少監也乃引後生相與校¶
讎且先貴勢雖商賈富室亦竄選中得無憾乎其後陸¶
長源曰祕書不校勘著作不修撰盖至此遂為虚職矣¶
　太史星厯之流也乃𨽻於祕書何哉盖通天地人正¶
<pb:KR3k0029_WYG_068-14a>¶
吾儒之事也　又有春官夏官秋官冬官中官正各一¶
人掌四時各司其方之變異　五官保章正二人監候¶
三人五官司厯二人掌厯法五官靈䑓郎各一人掌候¶
天文五官挈壺正二人司辰八人漏刻博士六人掌知¶
漏刻(武后長安二年置挈壺正乾元元年與靈䑓郎保/)¶
(章正司厯皆加五官之名/)¶
殿中省監一人少監二人丞二人掌天子服御之事少¶
監為之二又有進馬五人掌大陳設(龍朔二年曰中御/)¶
<pb:KR3k0029_WYG_068-14b>¶
(府監曰大監舊有天藏府開元二十三年省/)其屬有六¶
局(尚食尚藥尚衣尚舍尚乘尚輦/)¶
　尚食局奉御二人直長五人食醫八人奉御長儲供¶
　直長為之貳進御必辨時禁先甞之(龍朔二年改奉/)¶
　(膳局諸局奉御皆曰大夫/)　尚藥局奉御二人直長¶
　二人掌和御藥診視(龍朔三年改奉御局又有侍御/)¶
　(毉四人司醫五人/)　尚衣局奉御二人直長四人掌¶
　供冕服几案奉圭(龍朔二年改奉冕局/)　尚舍局奉¶
<pb:KR3k0029_WYG_068-15a>¶
　御二人直長六人掌殿亭祭祀張設湯沭燈燭汛掃¶
　(龍朔二年初改奉衣局/)　尚乗局奉御二人直長十¶
　人掌内外閑廐之馬(龍朔二年改奉駕局又有司廩/)¶
　(司庫/)　尚輦局奉御二人直長三人尚輦二人掌輿¶
　輦繖扇(龍朔二年改奉輿局/)¶
内侍省監二人少監二人内侍四人監掌内侍奉宣制¶
令少監内侍為之貳(武徳四年改為内侍監内承奉曰/)¶
(内常侍内承直曰内給事龍朔二年改監為省武后垂/)¶
<pb:KR3k0029_WYG_068-15b>¶
(拱元年曰司宫䑓天寳十三年置内侍監改内侍曰少/)¶
(監尋更置内侍/)　内常侍六人通判省事　内給事十¶
人掌承㫖勞問分刑省事　内謁者監十人掌儀法宣¶
奏承敕令　内謁者十二人掌諸親命婦朝集班位分¶
莅諸門　内寺伯六人掌糾察宫内不法　寺人六人¶
掌皇后出入　其屬有六局(掖庭宮闈奚官内僕内府/)¶
(内坊/)¶
　掖庭局令二人丞三人掌宫人簿帳女工　掌教博¶
<pb:KR3k0029_WYG_068-16a>¶
　士一人掌敎習監作四人掌監涖雜作　宫闈局令¶
　二人丞二人掌侍宫闈出入管籥　奚官局令二人¶
　丞二人掌奚𨽻工役宫官之品　内僕局令二人丞¶
　二人掌中宫車乗　内府局令二人丞二人掌中藏¶
　寳貨給納之數　太子内坊局令二人丞二人掌東¶
　宫閣内及官人糧廩坊事(五人有典直四人下有内/)¶
　(官等尚官局並尚儀局尚服局尚食局尚寝局等官/)¶
　(並𨽻于此後古者内宰之職緫于冢宰令内侍並列/)¶
<pb:KR3k0029_WYG_068-16b>¶
　(於六省北司不𨽻於南牙毋乃散而無統乎/)　(隋令/)¶
　(丞並用士人為之掖庭宫闈奚官三職亦參用士人/)¶
　(焉此隋制之善也唐因隋置内侍而止令供奔走将/)¶
　(命之役其内侍又不置三品葢所以防患也自𤣥宗/)¶
　(用髙力士而此制已壊自時厥後或預朝政或典禁/)¶
　(兵其有殊勲者則拜大将軍仍兼内侍焉是以終唐/)¶
　(之世有宦官之禍使悉甪士人詎至此哉/)¶
御史䑓大夫一人中丞二人掌以刑法典章糾正百官¶
<pb:KR3k0029_WYG_068-17a>¶
之罪惡中丞為之貳(髙宗改治書侍御史中丞以避帝/)¶
(名龍朔二年改為憲䑓大夫曰大司憲中丞曰司憲大/)¶
(夫武后文明元年改肅政䑓光宅元年分左右䑓左䑓/)¶
(知百司監軍旅右䑓察州縣省風俗尋命兩䑓兼察州/)¶
(縣兩䑓御史有假有檢校有員外有丞至神龍初皆廢/)¶
(景雲三年廢右䑓延和元年復置嵗中以尚書省𨽻左/)¶
(䑓月餘而右䑓復廢㑹昌初升大夫中丞品東都留䑓/)¶
(中丞二人侍御史一人殿中府御史二人監察御史三/)¶
<pb:KR3k0029_WYG_068-17b>¶
(人元和以後不置中丞以侍御史殿中侍御史監察御/)¶
(史主留䑓務而三院御史亦不常備/)　其屬有三院¶
一曰䑓院侍御史𨽻焉六人掌糾舉百僚及入閣承詔¶
知推彈雜事(隋末廢殿内侍御史義寧元年丞相府置/)¶
(察非掾二人武徳元年改曰殿中侍御史龍朔元年置/)¶
(監察御史裏行文明元年置殿中裏行後亦專以裏行/)¶
(名官長安二年置内供奉/)　主簿一人掌印受事　二¶
曰殿院殿中侍御史𨽻焉九人掌殿庭供奉之儀京畿¶
<pb:KR3k0029_WYG_068-18a>¶
諸州兵皆𨽻焉　三曰察院監察御史𨽻焉十五人掌¶
分察百僚廵按州縣獄訟軍戎祭祀營作大府出納皆¶
莅焉¶
寺有九太常寺卿一人掌禮樂郊廟社稷之事緫郊社¶
大樂鼓吹太醫太卜廩犧諸祠廟署少卿為之貳(初有/)¶
(衣冠署令貞觀元年廢髙宗即位改治禮郎曰奉禮郎/)¶
(以避帝名龍朔二年改為奉常寺九寺卿皆曰正卿少/)¶
(卿曰大夫武后光宅元年復改為司禮寺/)¶
<pb:KR3k0029_WYG_068-18b>¶
　丞二人掌判寺事博士四人掌辨五禮太祝六人掌¶
　出納神主奉禮郎二人掌君臣版位以奉朝㑹祭祀¶
　之禮協律郎二人掌和律吕　兩京郊社署令各一¶
　人掌五郊社稷明堂之禮與奉禮郎設樽罍篚幕¶
　太樂署令二人丞一人樂正八人掌調鍾律以供祭¶
　饗　鼓吹署令二人丞二人樂正四人掌鼓吹之節¶
　　太醫署令二人丞三人醫監四人醫正八人掌醫¶
　療之法其屬有四醫師針師按摩師呪禁師　醫博¶
<pb:KR3k0029_WYG_068-19a>¶
　士一人助教二人掌教授諸生以本草甲乙脉經分¶
　而為業　針博士一人助教一人針師十人掌教針¶
　生　按摩博士一人按摩師四人掌教導引之法¶
　呪禁博士一人掌呪禁祓除為厲者　太卜署令一¶
　人丞二人卜正博士各二人掌卜筮之法　廪犧署¶
　令一人丞二人掌犧牲粢盛　汾祠署令一人丞一¶
　人掌享祭灑掃之制　三皇五帝以前三皇五帝周¶
　文王武王漢高祖兩京成王廟令一人丞一人掌開¶
<pb:KR3k0029_WYG_068-19b>¶
　闔洒掃釋奠之禮¶
光祿寺卿一人少卿二人丞二人主簿二人掌酒醴膳¶
羞之政緫大官珍羞良醖掌醢四署(龍朔二年改曰司/)¶
(宰寺武后光宅元年曰司膳寺/)¶
　大官署令二人丞四人掌供祠宴朝會膳食　珍羞¶
　署令一人丞二人掌供祭祀朝㑹賓客之庶羞　良¶
　醖署令二人丞二人掌供五齊三酒　掌醢署令一¶
　人丞二人掌供醢醯之物¶
<pb:KR3k0029_WYG_068-20a>¶
衞尉寺卿一人少卿二人丞二人掌器械儀物緫武庫¶
武器守宫三署主簿二人(龍朔二年改司衞寺武后光/)¶
(宅元年又改神龍復/)丞掌判寺事¶
　兩京武庫署令各二人丞二人掌藏兵械有赦建金¶
　雞　武器署令一人丞二人掌外戎器及鹵簿棨㦸¶
　　守宫署令一人丞二人掌供帳帟¶
宗正寺卿一人少卿二人丞二人掌天子族親屬籍主¶
簿一人知圖譜官一人脩玉牒官一人知宗子表䟽官¶
<pb:KR3k0029_WYG_068-20b>¶
一人錄事二人(武徳二年置宗師一人後省龍朔二年/)¶
(改為司宗寺武后光宅元年改為司屬寺領陵䑓崇𤣥/)¶
(二署/)¶
　諸陵䑓令各一人丞各一人建初啟運興寧永康陵¶
　令各一人丞各一人掌守衛山陵凡陪𦵏開元二十¶
　四年以宗廟所奉不可名以署太常少卿韋縚奏廢¶
　太廟署以少卿一人知太廟事二十五年濮陽王澈¶
　為宗正卿恩遇甚厚建議以宗正司屬籍乃請以陵¶
<pb:KR3k0029_WYG_068-21a>¶
　寝宗廟𨽻宗正天寳十二載駙馬都尉張伯為太常¶
　卿得幸又以太廟諸陵署𨽻太常十載改獻昭乾定¶
　橋五陵署為䑓升令品永康興寧二陵稱署如故至¶
　徳二年復以陵廟𨽻宗正永泰元年太常卿姜慶初¶
　復奏以陵廟𨽻太常大厯二年復舊　諸太子廟令¶
　各一人丞各一人錄事各一人掌灑掃開闔之節¶
　諸太子陵令各一人丞各一人錄事各一人　崇𤣥¶
　署令一人丞一人掌京都諸觀名數與道士簿籍齋¶
<pb:KR3k0029_WYG_068-21b>¶
　醮之事(隋以署𨽻鴻臚唐置諸寺觀監𨽻鴻臚寺貞/)¶
　(觀廢上元二年置漆園監尋廢開元二十五年置宗/)¶
　(𤣥學於𤣥元皇帝廟天寳元年兩京置博士助教二/)¶
　(載改博士為宗𤣥博士改助教為直學士置太學生/)¶
　(二人以宰相為之領兩京𤣥元宫及道院改天下宗/)¶
　(𤣥學為通道學博士為道徳博士未幾而罷/)¶
太僕寺卿一人少卿二人丞四人主簿二人錄事二人¶
卿掌廐牧輦之政緫乗黄典廐典牧車府四署永徽改¶
<pb:KR3k0029_WYG_068-22a>¶
司馭武后光宅元年改司僕寺¶
　乗黄署令一人丞一人掌供三路及馴御之法　典¶
　廐署令二人丞四人掌飼馬牛給養雜畜　典牧署¶
　令三人丞六人掌諸牧雜畜給納及酥酪脯腊之事¶
　　車府署令一人丞一人掌王公以下車路　諸牧¶
　監上牧監監各一人副監各一人丞各二人主簿各¶
　一人中牧監監之設監監各有副監丞主簿掌詳政¶
　孳課　東宫九牧監丞二人錄事一人掌牧養馬牛¶
<pb:KR3k0029_WYG_068-22b>¶
大理寺卿一人少卿二人掌刑獄詳政(龍朔二年改詳/)¶
(刑寺武后光宅元年改司刑寺中宗廢/)¶
　正二人掌議獄正科條　丞六人掌分判寺事正刑¶
　之輕重　主簿二人掌印省署鈔目鉤檢稽失　獄¶
　丞二人掌率獄吏　司直六人詳事六人掌出使推¶
　按¶
鴻臚寺卿一人少卿二人丞二人掌賔客及凶儀之事¶
領典客司儀二署(龍朔二年改同文寺武后光宅元年/)¶
<pb:KR3k0029_WYG_068-23a>¶
(改曰司賔寺/)¶
　典客署令一人丞二人掌二王後介公酅公之版籍¶
　及四夷歸化在藩者　掌客十二人掌送迎藩客¶
　儀署令一人丞一人掌凶禮䘮𦵏之具¶
司農寺卿一人少卿二人掌倉儲委積之事緫上林太¶
倉鉤盾導官四署(龍朔二年改司稼寺/)丞六人緫判寺¶
事主簿二人錄事二人¶
　上林署令二人掌苑囿園池植果蔬以供朝㑹祭祀¶
<pb:KR3k0029_WYG_068-23b>¶
　季冬藏氷　太倉署令三人丞五人監事八人掌廩¶
　藏之事　鉤盾署令二人丞四人監事十人掌供薪¶
　炭鵝鴨蒲雈陂池藪澤之物　導官署令一人丞四¶
　人監事十人掌導擇米麥(初有御細倉督麯麫貞觀/)¶
　(省/)　外有太原永豐龍門等倉毎倉監一人　司竹¶
　監一人副監一人掌植竹葦　慶善石門温泉湯等¶
　監每監各二人掌湯池宫禁京都諸宫苑緫監監各¶
　一人副監各一人掌苑内宫館京都諸園苑監苑四¶
<pb:KR3k0029_WYG_068-24a>¶
　面監監各一人副監各一人掌完葺九成宫緫監監¶
　一人副監一人掌脩完宫苑　諸鹽池監監一人掌¶
　監功簿帳　諸屯監一人掌營種屯田句會功課¶
太府寺卿一人少卿二人掌財貨廩藏貿易緫京都四¶
市左右藏常平七署¶
　丞四人掌判寺事主簿二人掌印省鈔目句檢稽失¶
　平權衡度量錄事二人　兩京諸市署令一人丞二¶
　人掌財貨交易度量器物　左藏署令三人丞五人¶
<pb:KR3k0029_WYG_068-24b>¶
　監事八人掌錢帛雜綵　右藏署令二人丞三人監¶
　事四人掌金玉珠寳銅鐡骨角齒毛綵畵　常平署¶
　令一人丞二人監事五人掌平糴倉儲出納　既有¶
　六省又有九寺是政出於三也¶
司農太府户部職也太常宗正禮部職也太鴻臚禮部¶
　之主客也光祿勲但供良醖禮部之膳部也衛尉掌¶
　軍器儀仗帳幕兵部之庫部也太僕兵部之駕部廷¶
　尉刑部也夫天下之事以古準今雖曰條目増繁而¶
<pb:KR3k0029_WYG_068-25a>¶
　其綱要自不可易茍因其職位釐而分之合而總之¶
　其屬愈多而統目有要亦無害其為善法矣唐之官¶
　品卿監視尚書少卿視侍郎是一職而二任之又多¶
　為之統則其勢必至於虚授而多曠是其繁也乃其¶
　所以為曠也杜佑言其曠之弊則曰官名職務遷易¶
　不同空存虚稱皆無事實故有二皋陶四伯囧之論¶
　陸長源言其曠之弊則曰光祿不供酒衛尉不供幕¶
　官曹虚設祿奉枉請噫其言之盡矣亦知其為繁乃¶
<pb:KR3k0029_WYG_068-25b>¶
　其所以為曠者歟¶
太常寺居九寺之先意者重禮樂之任也自太宗翫悦¶
　之心一動樂工雜伎如白明達韋樂提軰乃駸駸曳¶
　章服而迴翔乎士大夫之間亦過矣¶
大理寺掌刑之官也其他寺皆有兼職獨大理卿無焉¶
　葢刑者民命之所繫重其職而専其任者庻其留意¶
　於刑而不敢輕用也其後張道源為大理卿天子見¶
　其年耆乃拜綿州刺史夫古者作吕刑必於耄荒之¶
<pb:KR3k0029_WYG_068-26a>¶
　年盖老成定慮也今以道源徳行之懿使其在位所¶
　謂皤皤黄髪國之光華顧乃棄之外服勞以吏事豈¶
　尊老貴賢之義耶吾於唐不能無憾矣¶
監有五國子監祭酒一人司業二人掌儒學訓導之政¶
緫國子大學廣文四門律書筭凡七學天子視學皇太¶
子齒胄則講儀釋奠執經論議奏京文武七品以上觀¶
禮凡授經以周易尚書周禮儀禮禮記毛詩春秋左氏¶
傳公羊傳榖梁傳各為一經兼習孝經論語老子嵗終¶
<pb:KR3k0029_WYG_068-26b>¶
考學官訓導多少為殿最¶
　丞一人掌判監事每嵗七學生業成尚司業祭酒莅¶
　試登第者上於禮部　主簿一人掌印句督監事七¶
　學生不率教者舉而免之　錄事一人(武徳初以國/)¶
　(子監曰國子學𨽻太常寺貞觀二年復曰監龍朔二/)¶
　(年改國子監曰司成館祭酒曰大司成司業曰少司/)¶
　(成咸亨元年復曰監垂拱元年改國子監曰成均/)¶
　國子學博士五人掌教三品以上及國公子孫從二¶
<pb:KR3k0029_WYG_068-27a>¶
　品以上曽孫為生者五分其經以為業周禮儀禮禮¶
　記毛詩春秋左氏傳各六十人睱則習𨽻書國語說¶
　文字林三倉爾雅每嵗通兩經求作者上於監秀才¶
　進士亦如之學生以長幼為序習正業之外教吉凶¶
　二禮公私有事則相儀(龍朔二年改博士曰宣業/)¶
　助教五人掌佐博士分經教授　直講四人掌佐博¶
　士助敎以經書講授　五經博士各二人掌以其經¶
　之學教國子　太學博士六人助教六人掌教五品¶
<pb:KR3k0029_WYG_068-27b>¶
　以上及郡縣公子孫　廣文館博士四人助教二人¶
　掌領國子學生業進士者　四門館博士六人助教¶
　六人直講四人掌教七品以上公侯伯子男子為生¶
　及庶人子為俊士生者　律學博士三人助教一人¶
　掌教八品以下及庶人子為生者律令為耑業兼習¶
　格式法例　書學博士二人助教一人掌教八品以¶
　下及庶人子為生者石經說文字林為耑業兼習餘¶
　書　筭學博士二人助教一人掌教八品以下及庶¶
<pb:KR3k0029_WYG_068-28a>¶
　人子為生者二分其經以為業九章海島孫子五曹¶
　張丘建夏侯陽周髀五經筭綴術緝古為耑業兼習¶
　記遺二等數凡六學束修之禮¶
少府監一人少監二人掌百工技巧之政緫中尚左尚¶
右尚織染掌冶五署¶
　丞六人掌判監事　主簿二人(武徳初廢監以諸署/)¶
　(𨽻太府寺貞觀元年復龍朔二年改曰内府監武后/)¶
　(垂拱元年曰尚方監神龍復/)　中尚署令一人丞二¶
<pb:KR3k0029_WYG_068-28b>¶
　人掌供郊祀圭璧器玩后妃服飾赦日植金雞於仗¶
　南　左尚署令一人丞五人掌供翟扇葢繖五路五¶
　副七輦十二車　右尚署令二人丞四人掌供十二¶
　閑馬之轡　織染署令一人丞二人掌供冠冕組綬¶
　及織紝色染　掌冶署令一人丞一二人掌範鎔金銀¶
　釧鐵及塗飾琉璃玉作　諸冶監令各一人丞各一¶
　人掌鑄兵農之器　諸鑄錢監監各二人副監各二¶
　人丞各一人以所在都督刺史判焉　互市監每監¶
<pb:KR3k0029_WYG_068-29a>¶
　監一人丞二人掌蕃國交易之事(隋以監𨽻四方館/)¶
　(唐𨽻少府貞觀六年改交市監曰互市監副曰丞武/)¶
　(后垂拱元年改曰通市監/)¶
将作監監一人少監二人掌土木工匠之政緫左校右¶
校中校甄官等署百工等監¶
　丞四人掌判監事(武徳初改令曰大匠少令曰少匠/)¶
　(龍朔二年改作繕工監大匠曰大監少匠曰少監咸/)¶
　(亨改曰營繕監神龍復/)　主簿二人掌官吏糧料俸¶
<pb:KR3k0029_WYG_068-29b>¶
　食假使必由之　左校署令二人丞一人掌梓匠之¶
　事樂縣簨簴兵械喪塟儀物　右校署令二人丞三¶
　人掌版築塗泥丹堊匽厠之事　中校署令一人丞¶
　三人掌供舟車兵械雜器(武后改曰營繕署垂拱元/)¶
　(年復舊尋廢開元初復置/)　甄官署令一人丞二人¶
　掌琢石陶土事　百工就谷庫谷斜谷太隂伊陽監¶
　監各一人副監一人丞一人掌采伐材木(武徳初置/)¶
　(百工監掌舟車又置就谷庫谷斜谷太隂伊陽五監/)¶
<pb:KR3k0029_WYG_068-30a>¶
　(貞觀廢百工監髙宗置百工署開元十五年為監/)¶
軍器監監一人丞一人掌繕甲弩以時輸武庫緫署二¶
一曰弩坊二曰甲坊主簿一人錄事一人(武徳初有武/)¶
(器監掌兵仗廐牧七年廢軍器監八年復置九年又廢/)¶
(貞觀元年廢武徳監開元以前軍器皆出在尚署三年/)¶
(置軍器監十一年復廢為甲弩坊𨽻少府十六年復為/)¶
(監/)¶
　弩坊署令一人丞一人掌出納矛矟弓矢排弩刃並¶
<pb:KR3k0029_WYG_068-30b>¶
　雜作　甲弩署令一人丞一人掌出納甲胄綅繩筋¶
　角雜作¶
都水監使者二人掌川澤津梁渠堰陂池之政緫河渠¶
諸津監署監一人丞二人掌判監事　主簿一人掌運¶
漕漁捕程㑹而糾舉之(武徳初廢為署貞觀復為監龍/)¶
(朔改為司津監使者曰監武后垂拱元年改曰水衡監/)¶
(使者都尉開元二十五年不𨽻将作監/)¶
　河渠署令一人丞一人掌河渠陂池隄堰魚醢之事¶
<pb:KR3k0029_WYG_068-31a>¶
　(唐有河隄使者貞觀改河隄謁者又斗門有長人貞/)¶
　(觀六年盡廢/)　河隄謁者六人掌完隄堰利溝瀆漁¶
　捕之事　諸津令各一人掌天下津濟舟梁壩橋¶
　　(初有都水署貞觀元年改都水使者龍朔改司津監/)¶
　　(丞咸亨復光宅改水衡都尉後復/)　(祭酒訓導之/)¶
　　(官也太宗時張嗣宗以舊學出為刺史帝因其有/)¶
　　(請始問以欲何官后乃畀以祭酒之任太宗不自/)¶
　　(知所以處嗣宗者必待其求豈尊師重傅之道哉/)¶
<pb:KR3k0029_WYG_068-31b>¶
　　(自飛騎授經諸蕃入學知太宗終欲考武功之盛/)¶
　　(自小學之為益助大唐僅能推諸外戚宗室功臣/)¶
　　(而已豈知古者六卿之教皆有所謂小學者耶國/)¶
　　(學教化所從出之本豈與他官府有司比也頋乃/)¶
　　(與近監之屬並有此唐之大失也向使以尚書門/)¶
　　(下國子監祕書殿中為六省而䧏内侍於左右衞/)¶
　　(之士則尊儒重道之意明而閹宦預政之階替矣/)¶
　　　(並唐百官志/)¶
<pb:KR3k0029_WYG_068-32a>¶
　¶
　¶
　¶
　¶
　¶
　¶
　¶
　¶
<pb:KR3k0029_WYG_068-32b>¶
　¶
　¶
　¶
　¶
　¶
　¶
　¶
　羣書考索後集卷二¶
