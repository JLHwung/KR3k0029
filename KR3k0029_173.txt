# -*- mode: mandoku-view; -*-
#+TITLE: 群書考索
#+DATE: 2015-08-24 23:30:56.285168
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 續集卷四十二
<pb:KR3k0029_WYG_173-1a>¶
欽定四庫全書¶
　羣書考索續集卷四十二¶
　　　　　　　　　　　　宋　章如愚　編¶
　　兵制門¶
　　　三國養兵¶
三國養兵漢末䘮亂州牧如劉虞劉焉劉表各守分界¶
坐視成敗者惟藉勸課農桑以自保其或交兵以争覇¶
者惟藉也田以足食不然則為二袁取給於桑椹蒲盈¶
<pb:KR3k0029_WYG_173-1b>¶
而已是故孔明始以乏粮退師終也屯田渭濵為久駐¶
之資不獨孔明為然也呉陸遜先甞為海昌屯田都尉¶
(見本傳/)其後以所在榖少表令諸将增廣田畆呉主父¶
子遂受田與衆均其勞逸又其後也(正始二年/)呉主遣¶
校尉陳勲将屯田士鑿句容道至通㑹市作邸閣為積¶
榖之所又吕蒙傳云蒙及甘寧督拔皖城遂賜蒙以尋¶
陽屯田六百户夫孔明屯田於乏糧之後當不藉此以¶
為養兵之助也趙充國屯田金城乃獨為後世法或者¶
<pb:KR3k0029_WYG_173-2a>¶
未詳其故耶神爵元年六月戊申上奏七月甲寅賜書¶
報可往來凡七日也既破先零之衆復受䍐开之降乃¶
奏留屯積榖以待其斃自是奏報集議至於再三計得¶
可報乃是年十月之交也是月也非田作時矣明年之¶
春方計口賦田布江入種甫夏五月即請罷兵上可其¶
奏振旅而還是所耕之田猶未及耕耨也尚何積榖之¶
有哉向也奏請屯田如是之䔍今也未及積榖即已凱¶
旋何先後之自戾耶意者先零方强宜留屯以待其斃¶
<pb:KR3k0029_WYG_173-2b>¶
先零敗亡所有無幾冝罷兵以息民也然是時降𦍑凡¶
三萬五千餘人上方置属國於金城以處之而不分其¶
黨此非䇿者也充國胡不留屯為之措畫循用武帝散¶
處降人於邊郡之䇿耶昔者充國之言曰湟中之榖止¶
糴四十萬斛遂致𦍑人反叛今也留屯積榖維其時矣¶
慮不及此而速欲振旅方欲面陳利害為後人法是不¶
過曰致人之術在於先聲後實而已及置属國充國止¶
謂辛湯使酒不足任此責耳不知是後降𦍑屢反至於¶
<pb:KR3k0029_WYG_173-3a>¶
東漢其反益甚遂至有棄涼州之議(永平中/)豈特為辛¶
湯使酒而然耶東漢叚紀明上䟽曰先零作難充國徙¶
令居内煎當亂邊馬援遷之三輔始聚終叛至今為梗¶
是知宣帝光武君臣每事過於武帝獨是一節所不及¶
也¶
　漢承井田既廢之餘養兵之具有司農倉(升五稅一/)¶
　(盡在郡國/)即今所謂秋苗稅也有筭賦錢(百二十/)供¶
　士馬車徒之費即今所謂調也(六十三文入司農五/)¶
<pb:KR3k0029_WYG_173-3b>¶
　(十七文入郡國/)卒更之不役者出平價即今所謂庸¶
　也(庸錢悉在州郡/)有屯田有平糴(宣帝時耿夀昌奏/)¶
　糴(三輔榖省闗東漕又奏邊郡築倉糴穀名曰常平/)¶
　(倉即充國所言者/)有鹽鐵官(武帝輸之京師光武盡/)¶
　(歸郡國/)水官(漁稅利/)工官(百工稅/)酒酤之利所以田¶
　稅獨少¶
三國用兵始末和帝而下凡八世母后外氏利於立幼¶
主以自專故宦官權倖亦得誅鋤外氏以為巳功此禍¶
<pb:KR3k0029_WYG_173-4a>¶
亂之原也(鄭衆誅竇憲王聖陷鄧隲孫程立順帝單超/)¶
(元侯誅梁冀曹莭誅竇武張讓誅何進/)少帝即位(後為/)¶
(董卓所廢/)何后臨朝何進欲復宦官之仇而反召外兵¶
(進已為張讓所殺/)董卓來而更立獻帝生方十年曹氏¶
得挾之以令諸侯天下三分漢遂以亡禍亂之極也於¶
斯時也南北單于東西𦍑黄巾諸盗十去八九矣内則¶
董卓王允李傕自相屠戮外則牧守諸侯争為雄長為¶
曹氏者曰吾夾輔漢室者也為孫氏者曰吾求殺漢賊¶
<pb:KR3k0029_WYG_173-4b>¶
者也為劉氏者曰吾興復漢祚者也於是操終身不敢¶
簒漢而其子方得之備權必待山陽禪魏而後自帝自¶
王此三國所以能鼎峙之勢(建安二十五年也/)也若夫¶
劉焉(益州牧/)劉虞(凉州牧/)劉表(荆州牧/)坐觀成敗二袁¶
(術自稱天子紹自稱大将軍/)吕布公孫瓉妄自尊大無¶
不以興漢為名者隨即消没是則三國託公以行其私¶
者即詐力之雄也曹氏詐力兼之故先得竒貨(建安元/)¶
(年/)孫氏詐力次於曹故保有江南(建安六年權襲䇿位/)¶
<pb:KR3k0029_WYG_173-5a>¶
惟劉𤣥徳有用智之志而無其資故得蜀最晩自曹操¶
起兵之初(討董卓即建炎元年/)𤣥徳方為平原公孫紹¶
存相乂領徐州牧(代陶謙/)既降吕布而復歸曹公既歸¶
袁紹而復依劉表在荆州驚日月之邁始得諸葛亮於¶
隆中又二年而始得益州自初至是十九年矣十九年¶
之中曹公首得荀彧次得荀攸賈詡郭嘉之徒孫氏父¶
子亦有張昭周瑜魯肅軰𤣥徳之所恃者惟闗張鬬将¶
耳自得孔明始於棋枰之一隅旋成活計復欲謀人非¶
<pb:KR3k0029_WYG_173-5b>¶
詐力何從而得之惜乎得孔明之晩也孔明王佐才也¶
規取劉璋未免數計是特可以兼弱攻昧為之辭耳其¶
欲與呉為援者孔明之正也𤣥徳既背借荆之徳復懐¶
吞呉之志雖與孔明情猶魚水而是志未免乎異趣先¶
主殂而孔明始得行其志抑又太晩矣故自顧廬以來¶
二十一年呉蜀方有合從之勢亮出兵攻祁山駐漢中¶
權破曹休於夾石不數年而亮卒(七年/)得非天乎然則¶
三國之君皆以詐力為用兵之法惟孔明未可以是而¶
<pb:KR3k0029_WYG_173-6a>¶
例論耳(孫權以妹妻先主又以荆州借之非惟孔明欲/)¶
(與呉為援而呉亦欲與蜀為援也惟周瑜有吞蜀之志/)¶
(君臣各自異趣所以不能併魏也瑜死先主殂孔明孫/)¶
(公方合從而亮卒者天也然則孫公雖詐力猶有可取/)¶
(者/)¶
三國用将三國用兵雖以詐力而其用人則有間矣凡¶
漢末不幸失身於曹氏者亦皆覊紲於其詐力之中而¶
不能自為去留禰衡孔融乃欲以氣凌之以義正之固¶
<pb:KR3k0029_WYG_173-6b>¶
宜其不免彼有大功於操如二荀者亦且一死一生其¶
餘庸陋者姑從豢養以茍活爾若劉先主則不然非特¶
視闗張猶父子孔明猶魚水也其於許靖法正軰亦皆¶
遇之以誠惜其用兵之踈不及用人之篤而已至於孫¶
公猶有足為今日言者呉之人才孰有過於周瑜者始¶
為春榖長終於南郡太守亞瑜之才者魯肅也始為賛¶
軍太尉終於漢昌太守代肅之任者吕蒙也蒙甞為廣¶
徳尋陽令又為廬江漢昌南郡守繼蒙之後者陸遜也¶
<pb:KR3k0029_WYG_173-7a>¶
遜甞領海昌縣事歴宜都零陵江夏南郡守其他如程¶
普黄葢甘寧徐盛潘璋朱然朱桓賀齊凌統全琮吕範¶
皆智足以御衆勇足以却敵未有不為守令之職者初¶
未聞有徒勞州縣之嘆也方陸遜大破曹休於夾石振¶
旅過武昌孫公賜以上珍復令還鎮賀齊平丹陽呉歙¶
之㓂被命詣在所作樂舞象以寵之復令還鎮是則孫¶
公之用人亦必有道矣三國惟呉獨後亡使孫皓能循¶
故轍不忽陸抗守西門之䇿猶未易量也(蜀丞相亮呉/)¶
<pb:KR3k0029_WYG_173-7b>¶
(太傅恪皆主兵周瑜吕蒙陸遜皆為大督其為将佐者/)¶
(有征北征西之號皆臨事加之其初不過一守臣爾凡/)¶
(三國職兵名更不必辨/)¶
又三國之君所以待其臣者如此為之臣者盍亦思所¶
以去就之義矣荀賈託身非地或者顧以良平目之識¶
者謂其先見猶未及許劭之月評是安足以語良平去¶
就之義諸葛孔明周公瑾皆一世英傑其不仕魏明矣¶
劉表近在荆州二子曾不屑顧亦置之不足語之域也¶
<pb:KR3k0029_WYG_173-8a>¶
孔明欲與呉為援而公瑾乃勸權留備二子志度不無¶
等級使其叶謀同力常如赤壁一戰雖百曹氏其如呉¶
蜀何雖然二子之才皆未容䡖訾也先漢知兵韓彭衛¶
霍輩大畧皆武夫惟張良從容文義而又未甞獨将晁¶
錯談兵鋒起遇變輒欲居守馴至貢薛韋康言及兵事¶
則漠然無對東都自光武身兼幾畧而㓂鄧祭遵亦文¶
武兩具三國以來其君或横槊賦詩或觀書俱曉大義¶
其臣或優游談笑於赤壁淝水之戰或䡖裘緩帶射不¶
<pb:KR3k0029_WYG_173-8b>¶
穿札而收平呉之功類皆臨危不懾遭變不廹其視後¶
世處常失措者相去當幾倍耶豈五行英氣散於天下¶
人才秀發固應若此又何昔之多而今之寡耶抑豈未¶
有以振之必臨事而後見耶愚葢未知其說也¶
赤壁逆戰(淝水附/)孫公謂周瑜曰卿與子敬(魯肅/)程公¶
(名普/)便在前發孤當續發為卿後援邂逅不如意便還¶
就孤當與孟徳次之瑜等遂将兵與劉備併力逆操進¶
與操遇於赤壁操兵大敗是役也可以為東南守禦之¶
<pb:KR3k0029_WYG_173-9a>¶
法葢長淮大江其阻非一晉之入呉呉城望風而奔降¶
驚北來諸将之飛渡由呉主不能用而孫公則未甞一¶
日不然也孔明屯田於邊郡而呉之潯陽今江州也海¶
昌今塩官也是内外郡莫不皆然也又不獨呉主為然¶
也赤壁之後曹公明年自渦入淮軍合肥開芍陂屯田¶
其後又使朱光屯田廬江皖城不徒惟是自中平以來¶
曹公以棗祗為都尉以任峻為典農屯田許下得榖百¶
萬斛於是州郡例置田官所在積榖征伐四方無運糧¶
<pb:KR3k0029_WYG_173-9b>¶
之勞是則曹公屯田乃在於破黄巾定許之時葢不在¶
乎三國鼎峙之後也是時州郡例置田官亦不止芍陂¶
皖城許下而已也然則孔明何獨知之晚耶葢先主與¶
孔明相遇於十九年之後既得蜀復北拒魏東拒呉南¶
平西南夷根本粗立然後出祁山以木牛運出斜谷以¶
流馬運非固為是巧思不即屯田也蜀之境土狹於呉¶
魏斜谷箕谷单徑千里非屯田之所也必屯渭濱而後¶
志獲伸耳¶
<pb:KR3k0029_WYG_173-10a>¶
　　　晉兵¶
西晉合離始末晉之所以能禅魏者由世執魏柄而其¶
所以能吞呉蜀者由晉之君逺過劉禅之庸孫皓之暴¶
也是故三國交攻時猶六國然外夷安得而進及三國¶
併而為晉亦猶六國盡入於秦於是天子復與四夷為¶
隣矣秦人猶知築長城以限胡藉積威以震殊俗晉武¶
則處𦍑胡於内地(拓跋祿官劉淵父子石勒慕容廆等/)¶
(已在焉郭欽許徙内郡各羌於邊地江統亦作徙戎論/)¶
<pb:KR3k0029_WYG_173-10b>¶
(帝皆不聽/)撤州郡之兵備(陶璜山濤諫皆不聽/)秦人猶¶
知以詐力并兼天下故罷侯而置守晉武不度其所以¶
取魏者何道而妄欲封建諸王東宫不立賢而立愚騃¶
(不立齊王攸立恵帝/)子妃不擇善裔(衛瓘女/)而擇昏荒¶
之女(賈充之女賈后也/)身死未幾蕭墻變起無一日寧¶
骨肉相殘幾無遺類其亂又甚於東都之季矣公卿大¶
夫養恬怙侈賢士名流清談相尚牧伯無孫曹之智宗¶
盟無𤣥徳之志夷狄亂華天下遂分為南北者三百年¶
<pb:KR3k0029_WYG_173-11a>¶
由元氣耗極而外邪之所惑者深也吁羊祜進平呉之¶
䇿山濤欲釋呉以為外懼吾是以知祜之先見不如濤¶
秦兼六國隋混南北適為漢唐驅除而晉并三國乃為¶
拓拔之地相去特唯阿爾然晉氏中興江左尚百餘年¶
秦隋之祚皆不過二世吾是以知柔弱猶勝於强暴也¶
然則南北朝弱固不能以勝强而强亦不能以吞弱者¶
大畧皆然歟¶
東晉與五胡不能相統一(祖逖雍諸戎禇裒彭城/)　(桓/)¶
<pb:KR3k0029_WYG_173-11b>¶
(温覇水/)　(謝𤣥淝水/)　(劉裕闗中/)西晉一再傳(五十年/)¶
(間/)而中土淪胥由不能齊其家以治國故雖有混一之¶
名而無平天下之實也然不以苛政滛刑得罪於臣民¶
故一時忠臣悲其君之降辱相繼殺身以成仁一時義¶
士聞其國之傾覆相與紏合以興復也元帝植根江表¶
單獨甚矣王導軰翼而振之亦足以成中興之功自是¶
以來更十一世(明成康穆哀海西簡文孝武安恭/)傳百¶
餘年其君類多冲幼孱弱其臣類多英毅奮發此東晉¶
<pb:KR3k0029_WYG_173-12a>¶
雖不能復中原而五胡所以亦不能吞晉也祖逖雍丘¶
之役(元帝即位之四年/)黄河以南盡為晉土然未即推¶
鋒越河者内則有王劉之難外則有石勒張賔與之為¶
敵也逖應妖星之次年勒亦發天奪張賔之歎此則王¶
厚蘇峻祖約相繼内向彼則二趙相攻凡六年而後定¶
誠無暇於交兵矣(自逖死祖約退屯夀春郄鍳退屯合/)¶
(肥王敦退保盱眙劉遐退保泗口於是同豫徐兖之地/)¶
(復入於後趙以淮為境矣陶侃庾亮庾翼軰雖有志於/)¶
<pb:KR3k0029_WYG_173-12b>¶
(中原而未甞大舉北伐石勒死石虎殺其子而自立是/)¶
(年侃亦卒咸康五年亮欲北伐以蔡謨議而止石虎卒/)¶
(時翼卒已五年矣/)褚裒彭城之役(穆帝永和五年也/)葢¶
乗石鑒石遵之鬬而欲收漁人之功也奈何穆帝幼冲¶
(時年七嵗/)母后臨朝裒以后父之尊而無御衆之才桓¶
温殷浩交相為仇(會稽王昱引浩以抗温/)而裒居其間¶
曾無調䕶之方一敗塗地(敗於代陂/)慙恨而卒固其宜¶
也方裒之北伐也蔡謨獨以為不可未幾而有代陂之¶
<pb:KR3k0029_WYG_173-13a>¶
敗裒退之次年殷浩再舉北伐王羲之獨以為不可未¶
幾亦有山桑之敗人皆以二子為知言而不知桓温之¶
才非二子之所能料也温之伐秦也直抵覇上而其伐¶
燕也進據洛陽(永和七年伐秦九年伐燕/)是舉也中原¶
可復矣其如温有不臣之心何方温之至㶚上也咫尺¶
長安而不度㶚水王景畧得以窺其量矣温之據洛陽¶
也枋頭之敗隨輒失之此苻堅所以蔑視晉室人才而¶
銳於一來也曾不知謝安石昔甞從容談笑沮桓温不¶
<pb:KR3k0029_WYG_173-13b>¶
臣之心今也圍棋賭墅坐却秦師固有餘矣淝水之役¶
不戰而敗與曹公赤壁之戰同不二三年三謝繼殂亦¶
與周瑜魯肅之早世也同一轍其何以復中原哉苻秦¶
自淝水之敗其國裂為八九更相攻伐生民塗炭者二¶
十三年(姚萇據長安為後秦乞伏國仁據抱䍐為西秦/)¶
(慕容垂據鄴為後燕吕光據姑臧為後凉又其後也李/)¶
(髙據敦煌為西凉禿髪烏孤據潁川為南凉沮渠䝉遜/)¶
(據張掖為北凉慕容徳據滑䑓為南燕馮跋據和川為/)¶
<pb:KR3k0029_WYG_173-14a>¶
(北燕赫連勃勃據朔方為夏劉宋髙祖受晉禅諸國盡/)¶
(入於元魏/)東晉自淝水之勝未及三年三謝既殁孝武¶
引沙門居内殿委政於琅琊王道子安帝即位道子猶¶
存桓𤣥舉兵内向而孫恩盧循之妖賊相繼竊發晉無¶
寧息之日亦二十餘年劉裕奮自草萊内平㓂亂外伐¶
燕秦燕超折北秦泓面縛中原已在掌握徒以劉穆之¶
之死而返斾以圖晉者所仗無良平之智也愚甞謂南¶
北强弱變故相當所以不能相統一惟劉裕闗中之役¶
<pb:KR3k0029_WYG_173-14b>¶
為可惜次則桓温㶚上之功而已使桓劉能為桓文尊¶
周之舉則不失齊晉之封晉氏能使之自取中原且自¶
為守則晉祚其有興矣惜哉¶
宋齊與元魏不能相統(到彦之河南/)　(滑䑓崤峽之役/)¶
　(蕭衍義陽/)　(並附/)東晉中興以後大畧君弱於臣而¶
五朝亦自相吞噬宋齊之初興也大畧臣劣於君而元¶
魏諸君亦足相當天分南北豈偶然哉宋髙祖自闗中¶
返斾之後不四年而受晉禅是時北方諸國亦併入於¶
<pb:KR3k0029_WYG_173-15a>¶
元魏十且八九矣(惟赫連夏未即服/)文帝承髙祖之業¶
元嘉之政獨冠江左魏太武席元明之烈神䴥之政亦¶
有足稱方到彦之以庸劣之才而規復河南乃與夏人¶
有中分河北之約崔浩以為連雞不能俱飛彦之泝河¶
而魏主斂戍避之俟河氷復合乃更取之皆不逃魏君¶
臣之所料(彦之與夏人聲援兩不相接魏安頴等濟河/)¶
(而南杜驥失守於金墉尹冲屈辱於虎牢竺靈秀繼敗/)¶
(於湖陸朱維之見執於滑䑓彦之焚舟南走而檀道濟/)¶
<pb:KR3k0029_WYG_173-15b>¶
(亦唱籌量沙而得免/)自是以來宋魏不大舉者二十年¶
迨夫王𤣥謨以大言而起文帝封狼居胥之意於是栁¶
元景薛安都據崤峽而𤣥謨拔滑䑓魏太武亦來揚州¶
相與易地此登石頭而望方歎無檀道濟之才彼自𤓰¶
歩北歸亦已惜崔浩之死又其後也彼有宗愛之逆(元/)¶
(嘉二十九年也/)此有子劭之禍(三十年也/)何强弱變故¶
適相契耶(宋孝武酗虐明帝賢明蒼梧昏暴順帝即禅/)¶
(位於蕭道成/)自時厥後南北不相攻伐者四十餘年(自/)¶
<pb:KR3k0029_WYG_173-16a>¶
(王𤣥謨滑䑓之役止齊建武二年蕭衍義陽之役通計/)¶
(四十四年/)由此之君多昏庸而彼之主多早世也(魏文/)¶
(成年二十六獻文年二十三為馮后所弑/)蕭齊髙祖逆¶
取順守與魏通好魏孝文貶夷狄之俗修帝王之制亦¶
初無并齊之心(自魏邢巒北歸始謀伐齊/)義陽之役實¶
齊明帝建武二年也此則猜忌而盡戮髙武子孫彼則¶
舍代遷洛亦将有穆泰陸叡之變(並建武三年/)彼有王¶
肅劉昶為之謀主而此亦有蕭衍間道以解義陽之圍¶
<pb:KR3k0029_WYG_173-16b>¶
又二年(建武四年/)魏主南來迭有勝負(此則房伯玉劉/)¶
(思忌蕭衍等皆退敗彼則王肅㑹義陽而救滑陽之急/)¶
未幾齊適有喪(明帝崩/)而魏亦有榖塘之變(魏主北還/)¶
(死於此/)自是齊東昏愚而狂暴魏孝宣弱而信讒以彼¶
料此亦足相當此其所以不能相統一也¶
梁陳與魏不能相統一(梁蕭宏洛口韋叡鍾離陳慶之/)¶
(洛陽陳呉明徹淮南彭城/)梁武帝自解義陽之圍止四¶
年而轉齊為梁嘗觀帝在位四十八年而魏之所更者¶
<pb:KR3k0029_WYG_173-17a>¶
七主孝宣懦弱孝明幼冲(為胡后所弑/)孝荘惡終(為爾/)¶
(朱昶所害/)孝武見逼(為髙歡所逼/)魏於是分為東西矣¶
(髙氏宇文氏握其權/)彼更七主此止一君此豈不善於¶
彼哉然蕭寳寅帝讎(齊明帝之子/)也助魏而㓂梁猶可¶
也蕭綜帝子也亦叛梁而入於魏蕭正徳近親也既入¶
魏而後歸於梁太子統以巫蠱而早世劭陵王綸以愚¶
騃而犯上武帝之臣子如此皆其任計數之報也果何¶
以過於魏哉彼受寳寅則終亂闗中(是時魏之元法僧/)¶
<pb:KR3k0029_WYG_173-17b>¶
(元顥元恱元䧏元慶和亦叛魏而入於梁/)此受侯景則¶
貽禍䑓城彼任盧昶軰則此任朱昇彼崇佛法(肅宗胡/)¶
(后/)則此亦捨身即彼驗此無一不同梁止一君亦何異¶
於魏之七主哉是故武帝即位之五年蕭宏洛口之役¶
挾數十萬衆怯懦不前積嵗軍資委頓殆盡(為魏元英/)¶
(所敗/)次年韋叡鍾離之役元英单騎而入梁城諸軍逐¶
北而至濊水一勝一負乃其常也自是以來凡二十有¶
二年而後陳慶之有洛陽之勝其始也易於破竹其終¶
<pb:KR3k0029_WYG_173-18a>¶
也削髪逃歸亦其當也(二十二年之間為梁将者馬仙/)¶
(琕韋叡康絢張齊裴蘧夏侯亶湛僧智為魏将者元英/)¶
(邢巒辛祥盧昶崔亮傅立眼元琛楊延或争懸瓠三闗/)¶
(或争朐山夀陽或争武興廣陵互有勝負未甞深入惟/)¶
(陳慶之入洛魏孝荘北走爾朱榮渡河慶之逃歸/)武帝¶
殁於䑓城止八年而梁轉為陳矣陳覇先因北齊蕭軌¶
之㓂建康也勇於一戰因以得國者由梁末骨肉分布¶
境土日蹙其權易移也髙祖文帝在位日淺誠無暇於¶
<pb:KR3k0029_WYG_173-18b>¶
北伐至宣帝時始謀伐齊(自梁敬帝時至此纔十八年/)¶
淮南之役呉明徹一勝由北齊髙緯所用非人也(用皮/)¶
(景利怯将尉破明下才/)彭城之役明徹一敗由氣盈而¶
不用忠言也(蕭摩訶/)一勝一敗如奕棋然自劉裕闗中¶
桓温㶚上之外大畧皆然然則何為而然哉葢自開闢¶
以來地雖有中外之分而天之愛民則一有徳者佑之¶
無徳者驚之興亡得喪史不絶書此自然之理天亦無¶
所偏厚扵其間也¶
<pb:KR3k0029_WYG_173-19a>¶
　　　六朝兵¶
六朝掌兵之職(敎戰/)隋志歴叙漢魏至於梁陳百官之¶
制大抵畧同雖梁武帝置戎狄之官百有餘號並施外¶
國凖於中夏亦因漢之四征魏之四安與夫四鎮四平¶
渡遼陵江之舊也梁有衞尉掌宫門屯兵有左右衛率¶
掌諸營兵有領軍驍騎等六将軍左右前後四将軍中¶
郎将屯騎歩騎等五校尉羽林虎賁等将軍皆分司殿¶
中侍左右即漢之南北軍也呉之大督(吕䝉陸遜/)晉宋¶
<pb:KR3k0029_WYG_173-19b>¶
之莭度諸軍(王渾/)或都督中外諸軍事(琅琊王裒王導/)¶
(賈充褚裒/)亦猶漢之大将(韓信/)太尉(周勃/)大将軍(衛青/)¶
大司馬(呉漢/)之類皆元帥之任也夫六朝皆在偏方而¶
掌兵之職不減於二漢其名益侈其實未必皆備者南¶
北相夸率以為常也隋志又歴叙六朝蒐苗獮狩之制¶
宜造類禡之典(蒐苗等制並見隋禮儀志/)殆與成周盛¶
時無異至於交攻迭鬬惟詐力是恃無復周官司馬法¶
矣孟子曰春秋無義戰彼善於此則有之如元帥之任¶
<pb:KR3k0029_WYG_173-20a>¶
晉用外戚(賈充褚裒/)宋梁用親王(宋用義真等梁用蕭/)¶
(宏等/)不若晉呉擇能而任之(周瑜謝𤣥/)所謂六朝教戰¶
之法徒具其文亦未必如周瑜謝𤣥能以少擊衆也¶
又諸葛孔明魯子敬與其君言無一不酧謝安石内舉¶
其姪足為将帥(安石内舉見謝幼度本傳/)越明年乃有¶
淝水之㨗温嶠陶侃郄鑒軰智勇兼之皆足以持顛扶¶
危此皆非偶然者也自宋髙祖倚仗劉穆之竿牘之才¶
而文帝復振迅於王𤣥謨大言之士梁陳之間如韋叡¶
<pb:KR3k0029_WYG_173-20b>¶
者獨不多得若陳慶之呉明徹軰回視一國東晉人才¶
益劣矣不獨此也宋文帝驅六州民兵梁武帝用兵動¶
數十萬其與苻秦元魏籍民為兵也何異其回視周瑜¶
之三萬謝𤣥之八千又何如哉愈變愈下此南北朝所¶
以一於隋也¶
南北養兵三國六朝北伐以乏糧而返者固不少(諸葛/)¶
(亮桓温是也祖逖攻劉豹囊土以為米檀道濟取河南/)¶
(唱籌而量沙王鎮惡取給義租朱脩之至食熏鼠/)五胡¶
<pb:KR3k0029_WYG_173-21a>¶
元魏南㓂以乏糧而遁者尚多有之(石勒魏佛狸元英/)¶
(是也劉淵攻南陽以乏糧取葉倉孟表守渦陽至屑木/)¶
(葉/)是故宋元嘉中或借富民僧尼之貲或減内外官司¶
之俸元魏永泰初亦減冗官之祿或獻親王之給誠知¶
用兵固難而養兵尤不易也甞觀隋食貨志歴叙東晉¶
至於梁陳皆收蠻酋賧物珠犀之利州郡任土之賦王¶
公佃戸之稅編民租調之入以供軍用大抵自侯景之¶
亂國用常褊不復有如呉蜀晉宋行屯田之䇿者矣至¶
<pb:KR3k0029_WYG_173-21b>¶
於元魏自永安以後征伐皆權調於民(或折絹糴粟收/)¶
(塩錢以充軍/)自分為東西北齊有都子使以收屯田之¶
利後周有六柱國以給府兵之資於是宇文髙氏兩虎¶
交鬬如渭曲金墉之戰邔山玉壁之戰未甞聞以兵食¶
不足為憂者以有屯田府兵之制也然則周齊陳之混¶
一於隋也雖皆由後裔之昏暴而其用兵養兵之備梁¶
陳反不周齊若矣宋何承天安邊論所謂二科者和戰¶
是也要在大田淮泗内實青徐庶幾一舉蕩夷無但遣¶
<pb:KR3k0029_WYG_173-22a>¶
軍報復也所謂四䇿者徙新附實内地築城邑纂軍課¶
丁仗也宋文帝且不能用其在梁陳益可知矣¶
　　　隋兵¶
隋兵民之盛天下盛强莫如秦隋興亡之易亦莫如秦¶
隋者由以力而不以徳也然而隋文混一南北躬行勤¶
儉屯田亘長城之北社倉逹華夏之境古今户口財賦¶
兵民之盛未有不稱開皇者夫隋之天下即南北朝之¶
天下也何昔衰而今驟盛耶攷之隋食貨志山東舊俗¶
<pb:KR3k0029_WYG_173-22b>¶
巧偽避役詐為老稚規免租賦帝乃令州縣大索貌閱¶
戸口不實者正長逺配而又開相紏舉之科大功以下¶
並令析籍人自為户於是丁口倍進然後知其户口之¶
盛由捜抉剖裂而增之財賦之羡由嚴刑峻罰以聚之¶
而兵民之衆由驅率丁中而為之也貽謀不善顛覆隨¶
之兵民轉而為盗財貨適為盗貨矣嗟乎莭用愛人本¶
非二道隋文吝儉乃為驕侈之地者由志不在民故也¶
　羣書考索續集卷四十二¶
