# -*- mode: mandoku-view; -*-
#+TITLE: 群書考索
#+DATE: 2015-08-24 23:30:53.416488
#+PROPERTY: ID KR3k0029
#+PROPERTY: BASEEDITION WYG    
#+PROPERTY: JUAN 卷五十六
<pb:KR3k0029_WYG_056-1a>¶
欽定四庫全書¶
　羣書考索卷五十六　　　宋　章如愚　撰¶
　　歴數門¶
　　　天文器類¶
三家言天古之言天者有三家一曰盖天二曰宣夜¶
三曰渾天晉劉智云顓帝造渾儀黄帝為盖天漢蔡¶
邕言宣夜之學絶無師法周髀術數具存考驗天狀¶
多所違失渾天近得其情今史官候䑓所用銅儀則¶
<pb:KR3k0029_WYG_056-1b>¶
其法也立八尺之圓體而具天地之形以正黄道察¶
法歛以行日月歩五緯官有其器而無本書¶
盖天蔡邕所謂周髀者即盖天之說也其本包羲氏¶
立周天歴度其所𫝊則周公受之於商故曰周髀其¶
言天似盖笠地法覆盆天地各中髙外下北極之下¶
為天地之中三光隐映以為晝夜天地聳髙相從日¶
去地常八萬里日麗天而平轉分冬夏之間日前行¶
道為七衡六間每衡周經里數惟晷影以為逺近之¶
<pb:KR3k0029_WYG_056-2a>¶
數又云天圓如張盖地方如棊局天旁轉如推磨而¶
左行日月右行隨天左轉故日月實東行而天牽之¶
以西没譬之蟻行磨石之上磨左旋而蟻右行磨疾¶
而蟻遲故隨磨而左回焉天形南髙而北下日出高故¶
見日入低故不見天之居如倚盖故極在人北是其¶
證也極在天之中而今在人北所以知天之形如倚¶
葢也日朝出陽中暮入隂中隂氣暗冥故没不見夏陽¶
多隂少日出即見故夏日長冬隂多陽少掩日之光¶
<pb:KR3k0029_WYG_056-2b>¶
故冬日短　隋書貟盖志曰昔者先王正歴明時作¶
員盖以圖列宿極在其中廽之以觀天象分三百六¶
十五度四分度之一以定日數日行於星紀轉廻右¶
行故圜規之以為日行道欲明其四時所在故於春¶
以青為道於夏以赤為道於秋則以白為道於冬則¶
以黒為道四季之末各十八日則以黄為道盖圖以¶
定仰觀雖明而未可以正昏旦分晝夜故作渾儀以¶
象天體開皇以後靈䑓以後魏鉄渾天儀測七曜盈¶
<pb:KR3k0029_WYG_056-3a>¶
縮以盖圖分列星分黄赤二道距二十八宿分度而莫¶
有更為渾象者矣　唐志盖天之說李淳風以為天地¶
中髙而四潰日月相隠蔽以為晝夜遶北極常見者謂¶
之上規南極常隠者謂之下規赤道横絡者謂之中規¶
及一行考月行出入黄道為圖三十六䆒九道増損而¶
盖天之狀見矣削蔑為變與圖等自中樞之外均刻百¶
四十七度度之末旋為外規規外太半度再旋為重規¶
又為赤道帶天之紘距極三十五度為内規乃歩冬至¶
<pb:KR3k0029_WYG_056-3b>¶
日旋所在以正辰次之中按渾儀所測仰視小殊者由¶
渾儀去南極漸近其度益狹而盖圖漸逺其度益廣若¶
攷其去極入宿數移於渾天則一也¶
宣夜宣夜之書絶無師法惟漢郄萌云天本無質仰而¶
瞻之髙逺無極日月衆星自然浮生虗空之中其行其¶
止皆須氣焉是以七曜伏見無常進退不同由乎無所¶
根繫故各異焉故辰極常居其所而北斗不與衆星西¶
没攝提填星皆東行日行一度月行十三度遲速任情¶
<pb:KR3k0029_WYG_056-4a>¶
其無所繫可知矣晋咸康中虞喜因宣夜之說作安天¶
論以為天髙窮於無極地深極於不測天有常安之形¶
地有居靜之體方則俱方員則俱員無方員不同之義¶
也光耀布列各自運行葛洪聞而譏之曰茍辰宿不躔¶
於天天為無用便可以言無何必云有之而不動乎稚¶
川可謂知言之選也虞聳作穹天論云天形穹窿如鷄¶
子幕其際周四海之表浮于元氣之上譬如覆奩以抑¶
水而不没者氣充其中也日繞辰極没西而還東不出¶
<pb:KR3k0029_WYG_056-4b>¶
入地中天之有極猶盖之有斗也日行黄道繞極北去¶
黄道百一十五度南去黄道六十七度二至之所至以¶
為短長呉姚信作昕天論云天之體南低入地北則偏¶
髙冬至極低而天運近南故日去人逺而斗去人近夏¶
至極起而天運近北故日去人近而斗去人逺極之立¶
時日行地中淺故夜短天去地髙故晝長也極之低時¶
日行地中深故夜長天去地淺故晝短自虞喜虞聳姚¶
信皆好奇狥異之說非極數談天者也¶
<pb:KR3k0029_WYG_056-5a>¶
渾天春秋文耀鈎云唐堯即位羲和立渾儀虞書舜在¶
璇璣玉衡以齊七政所謂璇璣者謂渾天儀也先儒或¶
因北斗第二星名璇第三名璣第五名玉衡即以為北¶
斗七星莫之或辨焉李淳風謂璇璣為渾天儀鄭元謂¶
以玉為渾儀也(唐李淳風曰璇璣玉衡即渾天儀也/)王¶
蕃云渾天儀羲和之舊器積代相傳謂之璣衡又虞喜¶
云洛下閎為漢武帝於地中轉渾天定時節作太初歴¶
或其所製也和帝時太史揆候皆以赤道儀與天度頗¶
<pb:KR3k0029_WYG_056-5b>¶
有進退至永元十五年詔賈逵造太史局黄道銅儀延¶
熹中張衡更以銅製於宻室中具内外規南北極黄赤¶
道列二十四氣二十八宿中外星官及日月五緯以漏¶
水轉之於殿上室内令司之者閉户而唱也以告靈䑓¶
之觀天者璇璣所加某星始見某星已中某星已没皆¶
如合符崔子玉為其銘曰數術窮天地制作侔造化髙¶
才偉藝與神合契呉時王蕃以古制局小張衡所作又¶
復傷大而制儀立論考度曰前儒舊說天地之體狀如¶
<pb:KR3k0029_WYG_056-6a>¶
鳥卵天包地外猶殻之褁黄也周旋無端其形渾渾然¶
故曰渾天也周天三百六十五度五百八十九分度之¶
百四十五半覆地上半在地下其二端謂之南極北極¶
出地三十六度南極入地三十六度兩極相去一百八¶
十二度半强繞北極徑七十二度常見不隱謂之上規¶
繞南極七十二度常隠不見謂之下規赤道帶天之紘¶
去兩極各九十一度少强黄道日之所行也半在赤道¶
外半在黄道内與赤道東交於角五少弱西交於奎十¶
<pb:KR3k0029_WYG_056-6b>¶
四少强其赤道外極逺者去赤道二十四度斗二十一¶
度是也其入赤道内極逺者亦二十四度井二十五度¶
是也北極規道之行度日南至在子二十一度去極百¶
十五度少强是也日最南去極最逺故景最長黄道斗¶
二十一度出辰入申日晝行地上百四十六度强故日¶
短夜行地下二百一十九度少弱故夜長自南至之後¶
日去極稍近故景稍短日晝行地上度稍多故日稍長¶
夜行地下度稍少故夜稍短日所在度稍北故日稍北¶
<pb:KR3k0029_WYG_056-7a>¶
以至於夏至日在井二十五度去極六十七度少强是¶
日最北去極最近景近景最短黄道井二十五度出寅¶
入戍故日亦出寅入戍日晝行地上二百一十九度少¶
弱故日長夜行百四十六度强故夜短自夏至之後日¶
去極稍逺故景稍長日晝行地上度稍少故日稍短夜¶
行地下度稍多故夜稍長日所在度稍南故日出稍南¶
以至於南至而復初焉此日冬夏至之度斗二十一井¶
二十五南北相應四十八度春分日在奎十四少强秋¶
<pb:KR3k0029_WYG_056-7b>¶
分日在角五少弱此黄赤二道之交中也去極俱九十¶
一度少强南北處斗二十一井二十五之中故景居二¶
至長短之中奎十四角五出夘入酉日亦出夘入酉日¶
晝行地上夜行地下俱百八十二度半强故日見伏之¶
漏俱五十刻謂之晝夜同此日二分之度隋志曰梁華¶
林重雲殿前所置銅儀檢其鐫題是偽劉耀時孔挺所¶
造則古渾儀之法也宋何承天之徒咸以為即張衡所¶
造其儀畧舉天狀而不綴經星七曜魏晉䘮亂沉没西¶
<pb:KR3k0029_WYG_056-8a>¶
戎義熈中宋髙祖定咸陽得之然失之逺矣後漢命晁¶
崇修渾儀以觀星象後永興中詔造太史候部鉄儀其¶
制並以銅鉄惟星度以銀錯之唐志曰正觀初李淳風¶
上言云漢洛下閎作渾儀其後賈逵張衡等亦各有之¶
而推驗七曜並循赤道按冬至極南夏至極北而赤道¶
常定於中國無南北之異盖渾儀無黄道乆矣太宗異¶
其說因詔為之至七年儀成表裏三重一曰六合儀二¶
曰三辰儀三曰四游儀皆用銅帝稱善置於凝暉閣開¶
<pb:KR3k0029_WYG_056-8b>¶
元九年一行受詔改治新歴故知黄道進退而太史無¶
黄道儀梁令瓉以木為游儀一行更鑄為銅鉄十一年¶
儀成一行又曰靈䑓鉄儀後魏蘭觧所作規制朴畧制¶
度不均赤道不動以考月行遲速多差淳風黄道儀以¶
玉衡旋規别帶日道傍列二百四十九交以鐫四游法¶
頗難臣更造游儀使黄道運行以追列舎之變因二分¶
之中以立黄道交於奎軫之間二至陟降各二十四度¶
黄道内施白道日壊則䆒隂陽朓朒動合天運簡而易¶
<pb:KR3k0029_WYG_056-9a>¶
從元宗嘉之自為之名又詔一行令賛等更鑄渾天銅¶
儀圗天之象具列宿道及周天度數注水激輪令其自¶
轉一晝夜而天運周外絡二輪綴以日月令得運行每¶
天西旋一周日東行一度月行十三度十九分度之七¶
二十九轉其餘而日月㑹三百六十五轉而日周天無¶
幾而銅儀漸澁不能自轉而遁藏於集賢院其黄道游¶
儀古所謂旋儀也其赤道當天之中以分列宿之度黄¶
道斜運以明日月之行乃立八節九限校二道差數著¶
<pb:KR3k0029_WYG_056-9b>¶
之歴經此渾儀之制也渾天象者其制有璣無衡梁末¶
祕府以木為之由斯而言儀象云二氣逺不相渉以則¶
張衡所造盖亦止於渾天七曜而何承天莫辨儀象之¶
異亦為乖矣宋文帝元嘉詔錢樂之采効儀象鑄銅為¶
之梁末置於文徳殿前吳時陸績作渾象形如鳥卵以¶
施二道不得如法又有葛衡改作渾天使地居天中以¶
機動之天動而地止以上應晷應到元嘉十七年又作¶
小渾天以白青黄三色珠為三家星其日月五星悉居¶
<pb:KR3k0029_WYG_056-10a>¶
黄道以象天運而地至其中宋所道儀象器隋大業初¶
移於東都觀象殿晋劉智曰顓帝造渾儀黄帝為盖天¶
此二器皆古聖王之制作也說者乃云始自張衡非也¶
虞喜云洛下閎周而渾天又在張平子前也後漢賈逵¶
永元中造黄道儀張衡始以延熹七年更造銅儀後王¶
蕃陸績晁崇劉卓李淳風皆修渾儀之法¶
諸儒論三家異同漢末揚子雲難盖天八事以通渾天¶
其一論周天之度差其二論春秋分之日晝夜之刻不¶
<pb:KR3k0029_WYG_056-10b>¶
同其三論星之見伏隨日之出入不同其四論天河之¶
曲直不同其五論二十八宿顯見之多少其六論日托¶
天而旋日出地下而影上行何也其七論日與北斗逺¶
近小大之異其八論北極為天轂二十八宿為天輻其¶
踈宻不同何也其后桓譚鄭元蔡邕陸績各陳周髀考¶
驗天狀多有所違逮梁武帝於長春殿講義别綴天體¶
全同周髀之文善立新意以排渾天而已漢王仲壬據¶
盖天之說以駁渾儀之舊說天從地下過天何得從水¶
<pb:KR3k0029_WYG_056-11a>¶
中行乎甚不然也日隨天而轉非入地今視日入非入¶
也逺使然耳日月本不貟也望之所以貟者去人逺也¶
葛洪釋之曰渾天儀注云天如鷄子地如鷄子黄孤居¶
於天内天大而地小表裏有水天地各隨氣而立載水¶
而行周天三百六十五度四分度之一又中分之則半¶
覆地上半繞地下故二十八宿半見半隠天轉如車轂¶
之運也諸論天者雖多然精於隂陽者莫宻於渾象也¶
若天果如渾天者則天之出入行於水中為的然矣故¶
<pb:KR3k0029_WYG_056-11b>¶
黄帝書曰天在地外水在天外水浮天而載地者也天¶
出入水中當有何損而王生謂不可乎又曰今視諸星¶
出於東者初但去地少許爾漸而西行先經人上后遂¶
西轉而下焉不旁旋也其先在西之星亦稍下而没無¶
比轉者日之出入亦然若謂天如磨石轉者衆星日月¶
宜隨天而廻初在於東次徑於南次到於西次反於北¶
而復還於東不應横過去也今日出於東冉冉轉上及¶
其入西亦復漸漸稍下都不繞邊北去如此王生必謂¶
<pb:KR3k0029_WYG_056-12a>¶
為不然者䟽矣若日以轉逺之故但當光耀不能復来¶
照及人耳宜猶望見其所在不應都失見其所在也日¶
光大於星多矣今見北極之小星而不見日之在北者¶
明其不北行也若曰以轉逺之故不復可見其北入之¶
間應當稍小而日方入時乃大非轉逺之驗也王生以¶
火炬諭日謬矣又日之入西方視之稍稍去初尚有半¶
如横破鏡之狀湏臾淪没矣若如王生之言日轉北去¶
有半者其北都没之頃冝先如直破鏡之狀不應如横¶
<pb:KR3k0029_WYG_056-12b>¶
破鏡也如此言之曰入而方不亦孤孑乎又云水火者¶
隂陽之餘氣也若水火是日月所生則亦何得盡如日¶
月之員乎王生又云逺故視之員若審然者日月初生¶
之時及既虧之後何以視之不貟乎而日食或上或下¶
從側而起或如鉤至盡若逺視見貟不宜見之殘缺左¶
右所起也此則渾天之體信不誣矣(以上用晋隋唐天/)¶
(文志所修/)揚子或問渾天曰洛下閎營之鮮于妄人度¶
之耿中丞象之幾乎幾乎莫之能違也問盖天曰盖哉¶
<pb:KR3k0029_WYG_056-13a>¶
盖哉應難未幾也說者以盖天為周髀(注云盖天即周/)¶
(髀也其本包羲氏立周天之度其所傳則周公受之於/)¶
(商而周人志之故曰周髀言天似盖笠地法覆槃/)則雄¶
於二者特取渾天而已古之論周髀者謂天地中髙外¶
下北極所臨為天地中日月周行於旁日近為晝日逺¶
為夜論渾天者謂地居中而天周焉日在地上為晝日¶
在地下為夜是以後漢張衡鄭康成陸績吳之王審晋¶
之姜岌葛洪江南皮延宗錢樂之司徒皆祖渾天而𫝊¶
<pb:KR3k0029_WYG_056-13b>¶
之盖其眡精祲察災祥有足驗也(陳禮書/)國朝太平興¶
國中張思訓造新銅儀言古之制作運動以水疎畧既¶
多寒暑無凖今以水銀代水運動不差詔置文明殿至¶
道中韓顯符新鑄渾儀其制用雙規詔司天監築䑓置¶
之大中祥符三年造成詔龍圗閣移之其制為天輪二¶
各分三百六十二度又為黄赤道亦管於側輪中測日¶
月星辰行度皆無差皇祐三年李晦言重定渾儀已成¶
欲乞依唐制從之熈寧七年沈括以新定渾儀進呈上¶
<pb:KR3k0029_WYG_056-14a>¶
領之(宋朝㑹要/)¶
宋朝渾儀太平興國四年正月司天監學生張思訓造¶
新渾儀成詔置文明東南之鐘鼓樓以思訓為渾儀丞¶
(注/)思訓叙渾儀制度(云云/)為七直人左撼鈐右扣鐘中¶
擊鼓以定刻數又十二神報十二時刻數定晝夜短長¶
上列三百六十五度紫㣲宫及周天列象井斗建黄赤¶
二道太陽行度定寒暑進退又古之制作運動以水疏¶
畧既多寒暑無准臣今以水銀代水運動不差且冬至¶
<pb:KR3k0029_WYG_056-14b>¶
之日在黄路表去北極最逺謂之寒晝短夜長夏至之¶
日在赤路表去北極最近謂之暑晝長夜短春秋二分¶
曰在兩交春和秋凉晝夜復等寒暑進退皆由於此舊¶
制太陽晝夜行度行皆行手運臣今所製取於自然又¶
按唐開元中詔僧一行與梁令瓉及諸衛士造天儀鑄¶
銅為日月周天之象上具列宿赤道及天數度注水激¶
輪令其自轉一日一夜天轉一周又别立二輪絡此天¶
外綴以日月合得運行每天西轉一匝日東行一度月¶
<pb:KR3k0029_WYG_056-15a>¶
行十三度十九分度之七凡二十九輪有餘而日月㑹¶
三百六十轉而日行匝仍置木櫃以為木平儀半在地¶
上半在地下晦明朔望遲速而有凖又立二木人於地¶
平之上前置鐘鼔以候辰刻則自然撞鐘皆櫃中各於¶
釣軸定交錯闗鏁相持後銅鐡漸澁不能自轉不復行¶
用令思訓以木偶人為土直神揺鈐撞鐘及十二神自¶
執牌循環而出并著日月星辰皆須仰視其機轉之用¶
俱隠樓中觀其制度頗有開元遺象　至道元年司天¶
<pb:KR3k0029_WYG_056-15b>¶
秋官正韓顯符造新渾儀詔司天監築䑓置仍以其事¶
付史館(注/)顯符衛新鑄儀制凡九事(云云/)　大中祥符¶
三年閏二月司天監言冬官正韓顯符造銅渾儀成詔¶
移入龍圗閣令顯符選學中可教者𫝊授其業十一月¶
召輔成觀銅渾儀其制為天輪二一平一側各分三百¶
六十二度又為黄赤道立管於側輪中以測日月星辰¶
行度皆無差　宣祐二年十二月司天夏官李用晦言¶
重定渾儀鑄造以成欲乞依唐李淳風一行舊制紀以¶
<pb:KR3k0029_WYG_056-16a>¶
年月以永將来從之　治平四年十一月天章閣待制¶
孫思恭奉詔看詳翰林天文院渾儀如已得漢唐古法¶
即依製造渾儀雖依唐梁令瓉法其環固重大黄道運¶
轉澁滯經乆未便其司天監渾儀遊規運轉却且依常¶
其黄道鑄定不動　熈寧七年六月同提舉司天監沈¶
括以新定渾儀進呈上召轉臣觀之數問括括具對所¶
以改更之理¶
土圭(表附/)玉人之事以玉為圭而曰土圭者用以土其¶
<pb:KR3k0029_WYG_056-16b>¶
地其長尺五寸非惟建王國用土圭諸侯之國亦用以¶
土其地但正四方不求地中也　周官大司徒曰以土¶
圭之法測土深正日影以求地中日南則景短多暑日¶
北則景長多寒日東則景夕多風日西則景朝多隂日¶
至之景尺有五寸謂之地中鄭康成曰景短於土圭謂¶
之日南是地於日為近南也景長於土圭謂之日北則¶
地於日為近北也東於土圭謂之日東是地於日為近¶
東也西於土圭謂之日西是地於日為近西也凡日影¶
<pb:KR3k0029_WYG_056-17a>¶
於地千里而差一寸(陳禮書曰先儒謂天地相距八萬/)¶
(里其升降也不過三萬里之中日景於表移一寸則於/)¶
(地差千里張衡周髀之說皆然惟宋何承天曰六百里/)¶
(而差一寸也後魏信都芳曰千里而差四寸則二百五/)¶
(十里而差一寸也/)典瑞以土圭致日月四時玉人曰土¶
圭尺有五寸以致日月以土地馮相氏曰春夏致日秋¶
冬致月以辨四時之序古者土圭必植五表地中植中¶
表千里而南植南表千里而北植北表東西二表相去¶
<pb:KR3k0029_WYG_056-17b>¶
亦如之以四表明中表之正以中表定四方之中鄭司¶
農云夏至之日立八尺之表其影適與圭等謂之地中¶
是也(王昭禹曰土圭横植於地於圭之端立表以表端/)¶
(之日影與土圭相齊无過不及然後見地之中疏曰度/)¶
(景之法必於夏至為漏半為之取日正午乃得其端直/)¶
　周禮圗云日南則景短多暑據中土圭之南土圭而¶
言也夏晝漏晝土圭在南得尺四寸景不論尺五寸不¶
與圭等是也於日為近南也故云日南則景短多暑¶
<pb:KR3k0029_WYG_056-18a>¶
日至之景尺有五寸謂之地中　日北則景長多寒據¶
中土圭之北土圭而言也冬晝漏半土圭在北得尺六¶
寸景過於尺五寸不與土圭等是也於日為近北也故¶
云日北則景長多寒　日西則景朝多隂者據中土圭¶
之西土圭而言之是於日為近西也夏晝漏半中土圭¶
景得正時土圭在西者日未中乃得朝時之景故曰日¶
西則景朝多隂日東則景夕多風者據中土圭之東土¶
圭而言之是也於日為近東也夏晝漏半中土圭景得¶
<pb:KR3k0029_WYG_056-18b>¶
時正土圭在東者日已昳矣乃得夕時之景故云日東¶
則景夕多風　周公度日景置五圭於頴川陽城置一¶
土圭為中中土圭之南千里置一土圭中土圭之北千¶
里置一土圭東去千里置一土圭西去千里置一土圭¶
為五圭天地相距八萬里先王立八尺之表以度日景¶
天地之升降不過三萬里之中自地以至日不過二萬¶
五千里以尺有五寸土圭測之盖日景於圭差一寸則¶
差千里先王以四表明中表正之以中表定四方之中¶
<pb:KR3k0029_WYG_056-19a>¶
在地則無道里逺近之不均在天則無寒暑風雨隂陽¶
之不和萬物得極其髙大故至於阜得其冝由其道故¶
至於安然後建王國焉匠人所謂晝參諸日景夜攷諸¶
極星盖如此也易巽為風言東多風盖風之所属者東¶
方也五行𫝊以風属中央失之矣　隋志曰先儒皆云¶
夏至立八尺表於陽城(周頴川/地也)景與圭等尚書攷靈曜¶
曰日永景尺伍寸日短景尺三寸易通卦驗曰冬至之¶
日植八尺之表日中視其晷景長短以占和否夏至景¶
<pb:KR3k0029_WYG_056-19b>¶
一尺四寸八分冬至一丈三尺周髀云成周土中夏至¶
景一尺六寸冬至景一丈三尺五寸劉向洪範論曰夏¶
至景長一尺五寸八分冬至一丈三尺一寸四分春秋¶
二分景七尺三寸六分後漢魏宋之歴皆與攷靈曜同¶
然或地域不改而分寸參差或南北殊方而長短難一¶
盖術士未能精驗也梁天監中祖常造八尺銅表其下¶
與土圭相連圭上為溝置水以取平正揆測日景大同¶
中太史令用九尺表格江左之景陳氏惟用梁法至隋¶
<pb:KR3k0029_WYG_056-20a>¶
開皇十九年袁充表曰隋興以後日景漸長又曰太平¶
日行上道升平行次道覇代行下道今景短日長振古¶
希有上曰景長之慶天之祐也宜取日長之意改元仁¶
壽百工作役並加程課以日長故也(隋志/)唐儀鳳四年¶
姚元辨奏於陽城測影䑓依古法立八尺表夏至日中¶
測景正與古法同調露元年於陽城周公測影所得圭¶
長一丈二尺七寸開元十二年命太史南宫說等馳𫝊¶
徃安南蔡蔚等州測候日影還與一行校之一行以南¶
<pb:KR3k0029_WYG_056-20b>¶
北日影校量大約南北極相去纔八萬餘里其餘州測¶
影尺寸如左林邑國北極髙十七度安南都䕶府北極¶
髙二十一度六分其餘州皆不同至海中南望老人星¶
下衆星燦然皆古所未名(㑹要/)¶
水平法按匠人建國之制水地之&KR0183;置&KR0527;以垂眡以景¶
夫&KR0527;則表也司徒言土圭而不言表匠人言表而不言¶
土圭互文以見也　水地以縣則旁植四木而縣䋲焉¶
以水望其髙下所以求地之平既縣以䋲而取其直又¶
<pb:KR3k0029_WYG_056-21a>¶
以水而取其平然後於所平之地置&KR0527;焉於所平之中¶
央立八尺之表以懸正之眡日景之出入將以求四方¶
之正眡其出入之景可正東西而已又為規以度兩交¶
之間以求其南北則四方於是乎正然猶以為未也又¶
晝參諸日中之景互考諸極星以正朝夕四方正焉朝¶
夕皆正然後可以建王國¶
致日之法日在東井而北近極星則晷短故立六尺表¶
而景尺六寸日在婁而中日在牽牛而南近極星則晷¶
<pb:KR3k0029_WYG_056-21b>¶
長故立八尺表而景丈三尺日在角而中於極星則星¶
中故立八尺表而景七尺三寸八分¶
致月之法立春春分月循青道春分在東井貟於角下¶
弦在牽牛立夏夏至南從赤道立秋秋分月循白道秋¶
分上弦在牽牛貟於婁下弦東井立冬冬至北從黒道¶
總論漢書謂日有中道月有九行中道者黄道也北至¶
東井南至牽牛東至角西至婁夏至日在東井而北近¶
極星故晷短故亡八尺之表而景尺五寸八分冬至日¶
<pb:KR3k0029_WYG_056-22a>¶
在牽牛而南逺極星則晷長故立八尺之表而景丈三¶
尺春分日在婁秋分日在角去極中而晷中故立八尺¶
之表而景七尺三寸六分日陽也陽用事日則進而北¶
晝進而長陽勝故為温為暑隂用事則日退而南晝退¶
而短隂勝故為凉為寒日失節於南則晷過而長為常¶
寒日失節於北則晷短為常燠此四時致日之法也月¶
之九行在東西南北有白赤黒之道各二而出於黄道¶
之旁立春春分月循青道而春分上弦在東井貟於角¶
<pb:KR3k0029_WYG_056-22b>¶
下弦於牽牛立秋秋分月循白道而秋分上弦在牽牛¶
貟於婁下弦於東井立冬冬至北從黒道立夏夏至南¶
從赤道古之致月不在立春立秋而常在二分不在二¶
分之望而在弦者以月得隂陽之平故也然日之與月¶
隂陽尊卑之辨若君臣也君居中而佚臣旁行而勞君¶
近臣則威損臣逺君則勢盛威盛與君異勢盛與君同¶
月逺日則其光盈近日則其光闕未望則出西既望則¶
出東則日有中道月有九行之說盖是言也¶
<pb:KR3k0029_WYG_056-23a>¶
刻漏隋志曰昔黄帝創觀漏水以分晝夜(梁刻漏經云/)¶
(刻漏之作肇乎黄帝之世宣乎夏周之代/)其後因以命¶
官周禮挈壺氏下士六人掌挈壺以令軍井凡軍事垂¶
壺以序聚&KR0512;皆以水火守之分以日夜鄭元曰以水守¶
壺者為沃漏也以火守者夜則視刻數也分以日夜者¶
異晝夜漏也漏之箭晝夜共百刻冬夏之間有長短焉¶
太史立成法有四十八箭(正義曰四十八箭據漢法而/)¶
(言也以器盛四十八箭箭各百刻四十八箭者取倍乎/)¶
<pb:KR3k0029_WYG_056-23b>¶
(二十四氣也/)隋志曰其總以百刻分于晝夜凡有四十¶
一箭晝有朝有禺有中有晡有夕夜有甲乙丙丁戊昏¶
旦有星中每箭各有其數所以分時代守周衰齊詩東¶
方未明刺無節也朝廷興居無節號令不時挈壺氏不¶
能掌其職焉(正義曰置箭壺内刻以為節而浮之水上/)¶
(令水漏而刻下以記晝夜昏明之數也/)　周天之星二十¶
有八而星之辰十有二辰之度三十有竒十二辰之¶
度三百六十五有竒星辰循天而左旋日月星辰遡天¶
<pb:KR3k0029_WYG_056-24a>¶
而右轉日陽也舒而遲故朞而周月隂也盛以速故一¶
日而周日月舎於辰則為月十有二㑹則為嵗嵗三百¶
有六旬有六日而日之短長參差不覺先王於是刻箭¶
沃漏以揆此挈壺氏所由設也盖月之行也斗建寅則¶
出巳而漸北斗建午則出艮而漸南漸北則春分而箭¶
加長漸南則秋分而箭加短不過百刻而已故晝長六¶
十刻夜短四十刻晝短四十刻夜長六十刻盖天之晝¶
夜以日之出入為分人之晝夜以天之昏明為節明常¶
<pb:KR3k0029_WYG_056-24b>¶
先於日出昏常後於日入則日出之前二刻半為明日¶
入之後二刻半為昏損夜五刻以禆晝故夏至晝六十¶
五刻夜三十五刻冬至晝四十五刻夜五十五刻二分之¶
晝五十五刻夜四十五刻自春分至夏至晝所増者九¶
刻有半自夏至以至秋分所减者亦然自秋分以至冬¶
至所减者十刻有半自冬至以至春分所加者亦然挈¶
壺之法盖為箭四十八以候二十四氣大率七日太半¶
而易其一箭孔頴逹謂浮箭壺内以出刻為凖賈公彦¶
<pb:KR3k0029_WYG_056-25a>¶
謂漏水壺内以没箭為度盖各述其聞而已雖浮没不¶
同大槩一也故以火爨鼎則使之不疑守壺則使之不¶
差施之於軍事所以嚴守警施之於朝廷朝夕之禮亦¶
常以是為節焉然春官鷄人凡國事為期則告吉時而¶
齊詩特罪挈壺氏者盖天子備官挈壺掌漏鷄人告諸¶
侯則掌漏告時一挈壺氏而已¶
漢興武帝詔謝延等定東西之畧儀下漏刻以追二十¶
八宿亦未盡理哀帝又改用晝夜一百二十刻尋亦廢¶
<pb:KR3k0029_WYG_056-25b>¶
光武亦以百刻九日加减法編於申令為常符漏品和¶
帝時霍融言不如夏歴漏刻隨日南北為長短乃詔用¶
夏歴刻漏用四十八箭(張衡以銅為器以玉虬吐漏水/)¶
(為兩壺右為夜左地晝此渾天儀之制也/)終於魏晋相¶
𫝊不改宋何承天以前代諸漏春分晝長秋分晝短差¶
過半刻遂造漏法春秋二分晝夜漏各五十五刻齊梁¶
因而不改至天監六年武帝以晝夜百刻分配十二辰¶
得八刻仍有餘分以晝夜為九十六刻一辰有全八刻¶
<pb:KR3k0029_WYG_056-26a>¶
焉大同十年又改用一百八刻(是時陸倕作新漏水銘/)¶
(曰則于地四參以天三金方筩貟之制飛龍吐納之規/)¶
(以考辰正晷/)陳文帝命太史造漏依古刻為法(周齊因/)¶
(循魏漏晉宋梁大同並以百刻分于晝夜/)隋開皇中袁¶
充上晷影漏刻均布十二辰立表隨日影所指辰刻以¶
驗漏水之節然充以私智改舊章未為精宻又有張胃¶
元劉焯漏刻並不施用大業初耿詢作古歌器以漏水¶
注之獻于煬帝善之因令依後魏李蘭所修造(隋志/)¶
<pb:KR3k0029_WYG_056-26b>¶
宋朝初司天有挈壺正掌司辰刻置文徳殿門外之東¶
偏左右漏刻之法有水秤以水為衡衡上刻曰天河其¶
廣長容水箭以木為之著時刻更㸃晝夜更用制度精¶
巧未知作者誰盖唐五代用之乆矣唐朝殿前報時舊¶
有詞梁以来廢景徳四年復用舊詞(如發鼔曰日欲暮/)¶
(魚鑰下龍韜布之類五更皆然/)¶
天聖八年燕肅上蓮華漏法其制琢石為四分之壺剡¶
木為四分之箭以測十二辰二十四氣隅十千百刻分¶
<pb:KR3k0029_WYG_056-27a>¶
晝夜四十八箭一氣一易(二十四氣各有晝夜故有四/)¶
(十八箭/)嵗統二百十六萬分刻箭上又有渇烏銅荷之¶
制詔王立等攷定立害其黄道日躔不應今崇天歴不¶
可用罷之至景祐元年燕肅奉詔與楊惟徳測驗並合¶
天道而寸度以為乆難行用差章得象及馮元詳定乃¶
造百刻水秤别添水壺等凡定奪三年而卒用焉(國朝/)¶
(㑹要/)¶
孔頴逹謂浮箭壺内以出刻為凖賈公彦謂漏水壺内¶
<pb:KR3k0029_WYG_056-27b>¶
以没刻為度盖各述其所聞而已雖浮没不同大槩一¶
也(禮書/)衛宏載𫝊呼之節較而未詳霍融叙分至之差¶
詳而不宻陸機有賦孫綽有銘¶
　　　占候類¶
候氣西漢志曰冬至極短垂土炭炭動以知日至孟康¶
曰冬至先三日垂土炭於衡兩端輕重適均冬至陽氣¶
至則炭重夏至隂氣至則土重後漢志曰隂陽和則景¶
至律氣應則灰除故天子常以冬至夏至御前殿合八¶
<pb:KR3k0029_WYG_056-28a>¶
能之士候鍾律權土炭於隂陽冬至陽氣應則樂均清¶
景長極黄鍾通土炭輕而衡仰夏至隂氣應則樂均濁¶
景短極㽔賔通土炭重而衡低又曰候氣之法為室三¶
重必周宻布緹縵室中以木為案每律各一内卑外髙¶
從其方位加律其上以葭莩折其内端案歴而候之氣¶
至者炭去殿中候用玉律惟二至乃候¶
雲氣周禮眡祲氏掌十煇之法以觀妖祥辨吉㓙一曰¶
祲曰象曰鐫曰鍳曰闇曰瞢曰彌曰序曰隮曰想及隋¶
<pb:KR3k0029_WYG_056-28b>¶
志曰海旁氣象樓䑓廣野氣成宫闕北夷之氣如牛羊¶
穹閭南夷之氣類舟舡幡旗自華以南氣下黒上赤嵩¶
髙三河之郊氣正赤常山之北氣青渤碣海岱之間氣¶
皆正黒江淮之間氣皆白又曰韓雲如布趙雲如行人¶
魏雲如䑕鄭齊雲如絳衣越雲如龍蜀雲如囷車氣乍¶
髙乍下徃徃而聚凡候氣之法氣初出若雲非雲若霧¶
非霧初出在桑榆上髙五六尺平望桑榆間二千里登¶
髙而望下属地者三千里　保章氏以五雲之物辨吉¶
<pb:KR3k0029_WYG_056-29a>¶
㓙水旱降豊荒之祲象　物色也視日旁之雲色降下¶
也知水旱所下之國青為虫白為䘮赤為兵荒黒為水¶
黄為豊(上注/)　正月朔日南至公既視朔遂登觀䑓以¶
望而書禮也凡分至啓閉必書雲物為備故也(左僖五/)¶
(年/)　永平二年升靈䑓望元氣吹時律觀物變注元氣¶
天氣也王者承天心理禮樂通上下四時之氣也故望¶
之焉(明帝紀/)　春將禘于武宫梓慎曰吾見赤黒之祲¶
非祭祥也䘮氛也其在涖事乎二月癸酉禘叔弓涖事¶
<pb:KR3k0029_WYG_056-29b>¶
籥入而卒(左昭十五年/)　日南至梓慎望氛曰今兹宋¶
有亂國幾亡三年而弭蔡有大䘮注氛氣也時魯侯不¶
行登壇之禮使梓慎望氣也(昭二十年/)¶
　¶
　¶
　¶
　¶
　羣書考索卷五十六¶
